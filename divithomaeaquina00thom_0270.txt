258 LIBER 11. cAP. LXXXVI.

CAPUT LXXXVI.

QUOD ANIMA HUMANA NON TRRDUCATUR CUM SEMINE.
(I. part. quaest. CXVIII. art. L).

Ex praemissis autem ostendi potest quod anima humana non traducitur
cum semine, quasi per coitum seminata.

Quorumcumque enim principiorum operationes non possunt esse sine
corpore, nec eorum initium sine corpore esse potest; sic enim res habet esse
sicut et operatur, quum unumquodque operetur in quantum est ens. E con-
trario vero, quorum principiorum operationes sine corpore sunt, generatio
eorum non est per generationem corporis. Operatio enim animae nutritivae
et sensitivae non potest esse sine corpore, ut eX praemissis (c. 57. et 68.)
patet; operatio autem animae intellectivae non fit per organum corporeum,
ut supra (c. 69.) habitum est. Igitur anima nutritiva et sensitiva per genera-
tionem corporis generantur, non autem anima intellectiva. Sed traductio
seminis ad corporis generationem ordinatur. Igitur anima nutritiva et sen-
sitiva esse incipiunt per seminis traductionem, non autem intellectiva.

Adhuc: si anima humana per traductionem seminis esse inciperet, hoc
non posset esse nisi dupliciter: uno modo, ut intelligeretur esse in semIne
actu, quasi per accidens divisa ab anima generantis sicut semen dividitur a
corpore, ut videmus in animalibus anulosis quae decisa vivunt, in quibus est
anima una in actu et multae in potentia, diviso autem corpore animalis prae·
dicti, in qualibet parte vivente incipit anima esse in actu; alio modo, ut in-
telligatur in semine esse virtus productiva animae intellectivae‚ ut sic anima
intellectiva ponatur in semine, virtute, sed non actu.‘Primum autem horum
est impossibile duplici ratione. Primo, quia, quum anima intellectiva sit per-
fectissima animarum et maximae virtutis, ejus proprium perfectibile est corpus
habens magnam diversitatem in organis per quae possunt multiplices ejus
operationes expleri3 unde non potest esse quod fiat actu in semine decise,
quia nec etiam animae brutorum perfectorum per decisionem multiplicantur,
prout contingit in animalibus anulosis. Secundo, quia, quum intellectus, qui
est propria et principalis virtus animae intellectivae‚ non sit alicujus partis
corporis actus, non potest dividi per accidens secundum corporis divisionem;
unde nec anima intellectiva. Secundum etiam est impossibile. Virtus enim
activa quae est in semine agit ad generationem animalis transmutando corpus;
non enim aliter agere potest virtus quae est in materia. Sed omnis forma quae
incipit esse per transmutationem materiae habet esse a materia dependens;

’Ξ

transmutatio enim materiae reducit eam de potentia in actum, et sic determi·

natur ad esse actu materiae quod est per unionem formae3 unde, si per hoc

etiam incipiat esse formae, simpliciter esse formae non erit nisiin hoc quod
cst uniri materia, et sic erit secundum esse a materia dependens. Si igitur
anima humana producatur in esse per virtutem activam quae est in‘semine, 15

sequitur quod esse suurn sit dependens a materia, sicut esse aliarum forma-
rum materialium3 cujus contrarium supra (c. 79.) ostensum est. Nullo igitur

modo anima intellectiva producitur in esse per seminis traductionem.

Amplius : omnis forma quae educiturin esse per materiae transmutationem Α
est forma educta de potentia materiae3 hoc enim est materiam transmutari,

 

