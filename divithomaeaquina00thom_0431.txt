 

LIBER m. CAP. LXXXVIII. 41³9

creatorum actiones sub ordine divinae providentiae continentur, unde praeter
leges ipsius agere non possunt. Est aut'em providentiae lex ut unumquodque
immediate a proxima sibi causa inducatur. Causa igitur superior creata, tali
ordine praetermisso, nec movere, nec aliquid agere potest. Proximum autem
motivum voluntatis est bonum intellectum, quod est suum objectum, et mo-
vetur ab ipso sicut visus a colore. Nulla igitur substantia creata potest mo·
vere voluntatem nisi mediante bono intellecto: hoc autem est in quantum
>manifestat ei aliquid esse bonum ad agendum, quod est persuadere. Nulla
igitur substantia creata potest agere in voluntatem, vel esse causa electionis
nostrae, nisi per modum persuadentis.

Item: ab illo agente aliquid natum est moveri et pati, per cujus formam
reduci potest in actum3 nam omne agens agit per formam suam. Voluntas
autern reducitur in actum per appetibile, quod motus desiderii ejus quietat.
In solo autem bono divino quietatur desiderium voluntatis, sicut in ultimo
fine, nt ex supradictis patet. Solus igitur Deus potest movere voluntatem per
modum agentis.

¹ Adhuc: sicut in re inanimata se habet inclinatio naturalis ad proprium
finem, quae etiam appetitus naturalis dicitur, ita se habet in substantia intel-
lectuali voluntas, quae dicitur appetitus intellectualis. Inclinationes autem
naturales dare non est nisi illius qui naturam instituit. Ergo et voluntatem
inclinare in aliquid non est nisi ejus qui est naturae intellectualis causa. Hoc
autern solius Dei est, sicut ex superioribus (Lib. II. c. 21.) patet. Ipse igitur
solus voluntatem nostram ad aliquid inclinare potest.

Amplius: violentum, ut dicitur in tertio Ethic. (c. 2.), est cujus princi-
pium es't extra, nihil conferente vim passo. Si igitur voluntas moveatur ab
aliquo exteriori principio, erit violentus motus. Dico autem moveri a prin·
cipio extrinseco quod moveat per modum agentis, et non per modum finis.
'‘Violentum autem voluntario repugnat. Impossibile est ergo, quod voluntas
⁴moveatur a principio extrinseco quasi ab agente, sed oportet quod omnis
'motuis voluntatis ab interiori procedat. Nulla autem substantia creata con-
'Ymgitur animae intellectuali quantum ad sua interiora nisi solus Deus, qui
'solus est causa esse ipsius, et sustinens eam in esse. A solo igitur Deo potest
'motus voluntatis causari.

Adhuc: violentum opponitur naturali et voluntario motui, quia utrumque
‘oportet quod sit a principio intrinseco. Agens autem exterius sic solum na-
'ruraliter movet, in quantum causat in mobili intrinsecum principium motus,
sicut generans, quod dat formam gravitatis corpori gravi generato, movet
ipsum naturaliter deorsum. Nihil autem aliud extrinsecum movere potest
absque violentia corpus naturale, nisi forte per accidens, sicut removens
prohibens, quod magis utitur motu naturali, vel actione quam causet ipsum.
Illud igitur solum agens potest causare motum voluntatis absque violentia,
quod causat principium intrinsecum hujus motus, quod est potentia ipsa
voluntatis. Hoc autem est Deus, qui animam solus creat, ut in secundo osten-
sum est (c. 21. et 87.). Solus igitur Deus potest movere voluntatem per
modum agentis absque violentia.

Hinc est quod dicitur (Prov. XXI. 1.): Cor regis in manu Domini, et quo-
cumque voluerit, inclinabit illud ; et (Philip. ΙΙ. 13.) ε Deus est qui operatur in nobis
et velle et perficere pro bona voluntate.

