328 LIBER 111. CAP.. xxx.

CAPUT XXX.

QUOD FELICITAS HOMINIS NON CONSISTIT IN DIVITIIS.

(Ι-ΙῙ. quaest. XI. art. 1.).

Ex hoc autern apparet quod nec divitiae sunt summum hominis bomi'm.

Non enim appetuntur divitiae nisi propter aliud3 per se enim nihil boni
inferunt, sed solum utimur eis vel ad corporis sustentationem, vel ad aliquid
hujusmodi. Quod autem est summum est propter se desideratum, et non'
propter aliud Non sunt igitur divitiae summum hominis bonum.

Adhuc: eorum possessio vel conservatio non potest esse summum ho· ·

minis bonum, quae maxime conferunt homini in hoc quod emittuntur. Di-
vitiae autem in hoc maxime conferunt quod expenduntur3 hoc enim earum
usus est. Non potest igitur divitiarum possessio esse summum hominis
bonurn. ’ · ¹

Amplius· actus virtutis laudabilis est secundum quod ad felicitatem acce-
dit. Magis autem est laudabilis actus liberalitatis et munificentiae, quae sunt
circa pecunias, ex hoc quod pecuniae emittuntur quam ex hoc quod con·
servantur3 unde et ab hoc nomina harum virtutum sumuntur. Non consistit

igitur hominis felicitas in possessione divitiarum.
Item: illud in cujus consecutione summum hominis bonum est, oportet

esse homine melius. Divitiis autem homo est melior, quum sint res quae-
dam ad usum hominis ordinatae. Non est igitur in divitiis summum hominis
bonum.

Praeterea. summum hominis bonum fortunae non subjacet. Nam fortuita
absque studio rationis eveniunt. Oportet autem quod per rationem homo
proprium finem consequatur. In consecutione autem divitiarum maximum
locum habet fortuna. Non est igitur in divitiis humana felicitas constituta.

Amplius. hoc evidens fit per hoc quod divitiae involuntarie amittuntur,
et quod malis evenire possunt quos necesse est summo bono carere, et quod
instabiles sunt, et alia hujusmodi, quae ex superioribus rationibus colligi

possunt.

CAPUT XXXI.

QUOD FELICITAS NON CONSISTIT IN POTENTIA MUNDANA.
(I-II. quaest. XI. art. 4.).

Similiter autem nec in mundana potentia summum hominis bonum esse
potest. η
Quum in ea obtinenda plurimum fortuna possit, et instabilis sit, et non
subjaceat hominis voluntati, et plerumque malis adveniat; quae summo bono
repugnant, ut ex praemissis (c. 29. et 30.) patet. ·

Item: homo maxime dicitur bonus secundum quod ad summum bonum
attingit Secundum autem quod habet potentiam, non dicitur bon'us neque
malus; non enim est bonus omnis qui potest bona facere, neque malus &et

