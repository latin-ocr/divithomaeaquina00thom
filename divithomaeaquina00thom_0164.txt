152 LIBER 11. CAP. xxx'.

motu, non tantum dependet a causa agente, sed etiam a conditione ipsius
moti, et recipientis actionem agentis, cui vel nullo modo inest potentia ad
recipiendum talis actionis effectum, sicut lanae, ut ex ea fiat prora: vel est ,ιζ’
potentia impedita per contraria agentia, vel contrarias dispositiones inhae-
rentes mobili, aut forma5‚ motore impedito, quo impeditur virtus agentis in
agendo, sicut ferrum non liquefit a debili calido. Oportet igitur ad hoc,
quod sequatur effectus, quod in passo sit potentia ad recipiendum‚,.-l=t in
agente sit victoria supra passum, ut possit ipsum transmutare ad contrariam
dispositionem. Et si quidem effectus consequens passum, ex victoria agentis-
super ipsum, fuerit contraria naturali dispositioni patientis, erit necessitas
violentiae, sicut cum lapis projicitur sursum: si vero non fuerit contrarius
naturali dispositioni ipsius subJecti‚ non erit necessitas violentiae, sed ordinis
naturalis; sicut est in motu coeli, qui est a primo agente extrinseco, non
tamen est contra naturalem dispositionem mobilis, et ideo non est motus
violentus, sed naturalis. Similiter est in alteratione corporum inferiorum a
corporibus coelestibus: narn naturalis inclinatio est in corporibus inferioribus
ad recipiendam impressionem corporum superiorum. Sic etiam est in ge·
neratione elementorum: nam forma inducenda per generationem non est
contraria primae materiae, quae est generationis subjectum, licet sit contraria
formae abjiciendae3 non enim materia sub forma contraria exsistens est ge<
nerationis subJectum.

Ex praedictis igitur patet quod necessitas quae est ex causa agente,- in
quibusdam dependet ex dispositione agentis tantum; in quibusdam vero
ex dispositione agentis et patientis. Si igitur talis dispositio, secundum quam
de necessitate sequitur effectus, fuerit necessaria, et absolute in agente et pa-
tiente, erit necessitas absoluta in causa agente sicut in his quae agunt ex ne-
cessitate, et semper3 si autem non fuerit absolute necessaria, sed possibilis
removeri, non erit necessitas ex causa agente nisi ex suppositione disposi-
tionis utriusque debitae ad agendum: sicut in his quae impediuntur interdum Α
in sua operatione, ve'l propter defectum virtutis, vel propter violentiam ali- ’
cujus contrarii3 unde non agunt semper ex necessitate, sed ut in pluribus. ‘⁴

Ex causa autem finali consequitur in rebus necessitas dupliciter. Uno
quidem modo prout est primum in intentione agentis, et quantum ad hoc
eodem modo est necessitas ex fine, et ab agente3 agens enim in tantum agit,
in quantum finem intendit, tam in naturalibus quam in voluntariis: in rebus
enim naturalibus intentio finis competit agenti secundum suam formam, per
quam finis est sibi conveniens, unde oportet, quod secundum virtutem for-
mae tendat res naturalis in finem, sicut grave secundum mensuram gravi·
tatis tendit ad medium3 in rebus autem voluntariis tantum voluntas inclinat
ad agendum propter finem quem intendit, licet non semper tanturn inclinetur
ad agendum haec vel illa quae sunt propter finem quem appetit, quando finis
non solum per haec vel illa haberi potest, sed pluribus modis. Alio vero
modo, est ex fine necessitas secundum quod est posterius in esse3 et haec
est necessitas non absoluta, sed conditionata: sicut dicimus necesse fore ut
serra sit ferrea, si debet habere serrae opus.

