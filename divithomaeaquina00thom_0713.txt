 

LIBER IV. CAP. Lxxxv. 701

’ resurgens immortalis erit, quod aliud corpus incorruptibile resumat, ut prae-
dictae opiniones posuerunt; sed quia hoc ipsum quod nunc est corruptibile,
incorruptibile fiet. Sic igitur intelligendum est quod Apostolus dicit: Caro
et sanguis regnum Dei non possidebunt, quod in statu resurgentium corruptio
tolletur carnis et sanguinis, substantia tamen carnis et sanguinis remanente:

2 ” ’ unde subjungit: Neque corruptio incorruptelam possidebit.

CAPUT LXXXVI.

11)ss QUALITATE CORPORUM GLORIFICA-TORUM.
(IV. Sent. dist. 44. quaest. IL). ·

Quamvis autem, merito Christi, defectus naturae in resurrectione tollatur
ab omnibus communiter tam bonis, quam malis, remanebit tamen differentia
inter bonos et malos quantum ad ea quae personaliter utrisque conveniunt.
. Est autemrd'e ratione naturae quod anima humana sit corporis forma, ipsum
vivificans, et in esse conservans; sed ex personalibus actibus meretur anima
in gloriam divinae visionis elevari, vel ab ordinehujusmodi gloriae propter
culpam excludi. Disponetur igitur corpus communiter omnium secundum
condecentiatn animae, ut scilicet forma incorruptibilis esse incorruptibile
corpori tribuat, contrariorum compositione non obstante, eo quod materia
corporis humani, divina virtute, animae humanae quantum ad hoc subjicietur
omnino3 sed ex claritate et virtute animae ad divinam visionem elevatae
corpus sibi unitum aliquid amplius consequetur. Erit enim totaliter subje-
ctum animae, divina virtute hoc faciente, non solum quantum ad esse, sed
etiam quantum ad actiones, et passiones, et motus, et corporeas qualitates.
Sicut igitur anima divina visione fruens, quadam spirituali claritate reple·
bitur, ita per quamdam redundantiam ex anima in corpus, ipsum corpus suo
modo claritatis gloria induetur: unde dicit Apostolus (1. Cor. XV. 43.): Se-
minatur corpus in ignobilitate, surget in gloria: quia corpus nostrum nunc est
opacum, tunc autem erit clarum, secundum illud (Matth. XIII. 43.): Fulge·
bunt justi sicut sol in regno Patris mei.

Anima etiam quae divina visione fruetur, ultimo fini conjuncta, in omni·
bus experietur suum desiderium adimpletum: et quia ex desiderio animae
movetur corpus, consequens erit quod corpus omnino spiritui ad motum
obediet: unde corpora resurgentium beatorum futura erunt agilia: et hoc est
quod Apostolus dicit ibidem: Seminatur in infirmitate, surget in virtute. Infir-
mitatem enim experimur in corpore, quia invalidum invenitur ad satisfacien-
dum desiderio animae in motibus et actionibus, quas anima imperat: quae
infirmitas totaliter tunc tolletur virtute redundante in corpus ex anima Deo
conjuncta:.propter quod etiam (Sapient. 111. 7.)‚ dicitur de justis, quod tam-
quam scintillae in arundineto discurrent: non quod motus sit in eis propter ne·
cessitatem, quum nullo indigeant qui Deum habent, sed ad virtutis demon-
strationem.

Sicut autem anima Deo fruens habebit desiderium adimpletum quantum
ad omnis boni adeptionem, ita etiam ejus desiderium impletum erit quantum
ad remotionem omnis mali3 quia cum summo bono locum non habet ali·
quod malum. Et corpus igitur penfectum per animam proportionaliter animae
immune erit ab omni malo et quantum ad actum, et quantum ad potentiam.

