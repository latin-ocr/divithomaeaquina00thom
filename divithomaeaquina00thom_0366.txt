354 ⁴ mmm 111. CAP.XLvl11-.

in hac vita veritatem cognoscimus. Non est igitur possibile quod ultima fe
licitas hominis sit in hac vita.

Propter has autem et hujusmodi rationes, Alexander et Averroes posue-
runt ultimam hominis felicitatem non esse in cognitione humana, qua'e est
per scientias speculativas, sed per continuationem cum substantia separata,
quam esse credebant possibilem homini m hac vita. ³

Quia vero Aristoteles vidit (decimo Ethic. c. 10.) quod non est alia co-
gnitio hominis in hac vita, quam per scientias speculativas, posuit hominem
non consequi felicitatem perfectam, sed suo modo. In quo satis apparet, quan-
tam angustiam patiebantur hinc inde eorum praeclara ingenia, a quibus an-
gustiis liberabimur, si ponamus, secundum probationes praemissas, hominem
ad veram felicitatem post hanc vitam pervenire posse, anima hominis im-
mortali exsistente. In quo statu anima intelliget per modum quo, intelligunt

substantiae separatae, sicut in secundo (c. 96. et seq.) huius operis ostensum ‚

est. Erit igitur ultima felicitas hominis in cognitione Dei, quam habet hu-
mana mens post hanc vitam per modum quo ipsum cognoscunt substantiae
separatae

Propter quod (Matth. V. 12.) Dominus mercedem nobis m coelis promittit;

et (Matth. XXII. 30.) dicit, quod sancti erunt sicut angeli qui vident semper
Deum in coelis, ut dicitur (Matth. XVIII. 10.)

CAPUT XLIX.

QUOD SUBSTANTIAE SEPARATAE NON VIDENT DEUM PER ESSENUAM
EX HOC QUOD COGNOSCANT EUM PER ESSENTIAM SUAM.

(I. part. quaest. XII. art. 4. et quaest. LXIV. art. ι. ad 3.),

Oportet autem inquirere, utrum haec ipsa cognitio qua substantiae se-
paratae et animae postmortem cognoscunt Deum per suas essentias, suf·
ficiat ad ipsarum ultimam felicitatem. Ad cujus veritatis indagationem primo
ostendendum est, quo'd per talem modum cognitionis non cognoscitur'divina
essentia. Contingit enim ex effectu cognoscere causam multipliciter. Uno
modo, secundum quod effectus sumitur ut medium ad cognoscendum de
causa quod sit, et quod talis sit, sicut accidit in scientiis quae causam de·
monstrant per effectum. Alio modo, ita quod in ipso effectu videatur causa
in quantum similitudo causae resultat in effectu: sicut homo videtur in spe-
culo propter suam similitudinem. Et differt hic modus a primo. Nam ¹in
primo sunt duo cognitiones effectus et causae, quarum una est alterius causa:
nam cognitio effectus est causa quod cognoscatur ejus causa. In modo autem
secundo, una est visio utriusque: simul enim dum videtur effectus, videtur et
causa in ipso. Tertio modo, ita quod ista similitudo causae in effectu sit
forma qua cognoscit causam suus effectuS, sicut si arca haberet intellectum
et per formam suam cognosceret artem, a qua talis forma velut ejus simi-
litudo processit. Nullo autem istorum modorum per effectum potest cognosci
causa quid est, nisi sit effectus causae adaequatus, in quo tota virtus causae
exprimatur. Substantiae autern separatae cognoscunt Deum per suas substan-
tias, sicut causa cognoscitur per effectum. Non autem primo modo, quia sic
eorum cognitio esset discursiva, sed modo secundo,-' m quantum una videt
Deum in alia; et modo tertio in quantum quaelibet earum videt Deum in

