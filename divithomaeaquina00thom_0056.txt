44 LIBER 1. CAP. xxxtv.

per effectum cognoscimus, ideo etiam ex effectu nominamus3 et inde est quod
sanativum est prius ordine rei, sed animal dicitur prius sanum secundum no-
minis rationem. Sic igitur quia ex rebus aliis in Dei cognitionem pervenimus,
res nominum de Deo et rebus aliis dictorum per prius est in Deo secundum
suum modum, sed ratio nominis per posterius: unde et nominari dicitur a
suis causatis.

vCAPUT XXXV.

QUOD PLURA NOMINA DICTA DE DEO NON SUNT SYNONYMA.

Ostenditur etiam ex dictis, quod quamvis nomina de Deo dicta eamdem
rem significent, non tamen sunt synonyma, quia non significant rationem
eamdem ; nam sicut diversae res uni simplici rei, quae Deus est, similantur per
formas diversas, ita intellectus noster per diversas conceptiones aliqualiter
ei similatur, in quantum per diversas perfectiones creaturarum in ipsum co-
gnoscendum perducitur. Et ideo de uno intellectus noster multa concipiens
non est falsus neque vanus, quia illud simplex esse divinum hujusmodi est, ut
ei secundum formas multiplices aliqua similari possint, ut supra ostensum
est (c. 29 et 31.). Secundum autem diversas conceptiones diversa nomina in-.
tellectus adinvenit, quae Deo attribuit, et ita cum non secundum eamdem ra-
tionem attribuantur, constat ea non esse synonyma, quamvis rem omnino t
unam significent. Non enim est eadem nominis significatio, cum nomen per
prius conceptionem intellectus, quam rem intellectam significet.

CAPUT XXXVI.

QUALITER INTELLECTUS NOSTER DE DEO PROPOSITIONES FORMET. ·

Ex hoc etiam ulterius patet, quod intellectus noster de Deo simplici non
in vanum enuntiationes format componendo et dividendo, quamvis Deus om-
nino sit simplex. Quamvis‘namque intellectus noster in Dei cognitionem per
diversas conceptiones deveniat, ut dictum est (c. praec.), intelligit tamen id
quod omnibus eis respondet omnino unum esse ; non enim intellectus modum
quo intelligit, rebus attribuit intellectis, sicut nec lapidi immaterialitatem,
quamvis eum immaterialiter cognoscat, et ideo rei unitatem proponit per com-
positionem verbalem quae est identitatis nota, cum dicit: Deus est bonus,
vel bonitas: ita quod, si qua est diversitas in compositione, ad intellectum re-
feratur3 unitas vero ad rem intellectam. Et ex hac ratione quandoque intel·
lectus noster enuntiationem de Deo format cum aliqua diversitatis n‘ota prae·
positionem interponendo, ut cum dicitur: Bonitas est in Deo3 quia in hoc

designatur aliqua diversitas quae competit intellectui, et aliqua unitas qua-m Ι

oportet ad rem referre.

