LIBER 1. CAP. XX. 25

tempore infinito, quia motus primus est sempiternus3 ergo potentia primi
motoris est infinita. Prima sic probatur: Si aliqua potentia finita alicujus
corporis movet ternpore infinit0‚ pars illius corporis, habens partem potentiae,
movebit in tempore minori3 quia, quanto aliquid est majoris potentiae, tanto
in majori tempore motum continuare poterit3 et sic pars praedicta movebit
tempore finito. Major autem pars in maiori tempore movere poterit3 et sic
semper, secundum quod addetur ad potentiam motoris, addetur ad tempus
secundum eamdem proportionem. Sed additio aliquoties'facta perveniet ad
quantitatem totius vel etiam excedet; ergo et additio ex parte temporis per·
veniet ad quantitatem temporis, in quo movet totum. Tempus autem, in quo
toturn movebat, dicebatur esse infinitum; ergo tempus finitum metietur tempus
infinitum3 quod est impossibile.

Sed contra hunc processum plures sunt objectiones:

Quarum una est: quia potest poni, quod illud corpus, quod movet pri-
mum motum, non est divisibile, sicut patet de corpore coelesti; praedicta
autem probatio procedit ex divisione ejus. Sed ad hoc dicendum est, quod
conditionalis potest esse vera, cujus antecedens est impossibile; et si quid est
quod destruat veritatem talis conditionalis, est impossibile3 sicut si aliquid
destrueret veritatem hujus conditionalis: « Si homo volat, habet alas »‚ esset
impossibile. Et secundum hunc modum intelligendus est processus probationis
praedictae, quia haec conditionalis est vera: «Si corpus coeleste dividitur,
pars ejus erit minoris potentiae quam totum». Hujus autem conditionalis
veritas tollitur, si ponatur primum movens esse corpus, propter impossibilia
quae sequuntur. Unde patet hoc esse impossibile.

Et similiter potest responderi, si fiat objectio de augmento potentiarum
finitarum, quia non est accipere in rerum natura potentias, secundum ornnem
proportionem quam habet tempus ad tempus quodcumque. Est tamen con-
ditionalis vera, qua, in praedicta probatione, indigetur.

Secunda objectio est: quia, etsi corpus dividitur, aliqua virtus potest esse
alicujus corporis, quae non diyiditur, diviso corpore3 sicut anima rationalis
non dividitur, diviso corpore.

Et ad hoc est dicendum: quod, per processum praedictum, non probatur
quod non sit Deus conjunctus corpori, sicut anima rationalis corpori humano;
sed quod non est virtus in corpore, sicut virtus materialis, quae dividitur ad
divisionem corporis. Unde etiam dicitur de intellectu humano, quod non est
corpus neque virtus in corpore. Quod autern Deus non sit unitus corpori
sicut anima, alterius rationis est.

Tertia objectio est: quod, si cujuslibet corporis potentia finita est, ut in
praedicto processu ostenditur, per potentiam autem finitam non potest ali·
quid durare tempore infinito; sequitur quod nullum corpus possit durare tem-
pore infinito; et sic corpus coeleste de necessitate corrumpetur.

Ad hoc autem a quibusdam respondetur: Quod corpus coeleste, secun-
dum potentiam suam, potest deficere ; sed perpetuitatem durationis acquirit ab
alio, quod est potentiae infinitae. Et huic solutioni videtur attestari Plato, qui
de corporibus coelestibus Deum loquentem inducit in hunc modum: « Na-
tura vestra estis dissolubilia, voluntate autem mea indissolubilia ; quia voluntas
mea major est nexu vestro n. Hanc autem solutionem improbat Commen-
tator (Metaph. XII. t. c. 41. et Physic. VIII. t. c. 79.). Nam impossibile est,
secundum eum, quod id, quod est de se possibile non esse, acquirat perpe·
tuitatem essendi ab alio. Sequitur enim quod corruptibile mutaretur in in-

