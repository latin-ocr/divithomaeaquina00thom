r = *rm-xc·- *m wrm-:ww ,z maz-1.

 

LIBER 1. CAP. vn. 9

cognitionem naturalem aliqua opinio vel fides homini a Deo immittitur. Et
ideo Apostolus dicit (Rom. X. 8.): Prope est verbum in corde tud, et in ore tuo ,-
hoc est verbum fidei, quod praedicamus. Sed quia superat rationem, a nonnullis
reputatur quasi contrarium3 quod esse non potest. Huic etiarn auctoritas Au-
gustini concordat, qui, in secundo Super Genesim ad litteram (c. 18.), dicit
sic: «Illud quidem, quod veritas patefacit, libris sanctis sive Veteris Testa-
menti sive Novi nullo modo potest esse adversum ».

Ex quo evidenter colligitur, quaecumque argumenta contra fidei docu-
menta ponantur, haec ex principiis primis naturae inditis, per se notis, non
recte procedere. Unde nec demonstrationis vim habent, sed vel sunt rationes
probabiles vel sophisticae; et sic ad ea solvenda locus relinquitur.

CAPUT VIII.

QUALITER SE HABEAT HUMANA RATIO AD VERITATEM FIDEI PRIMAM.

Considerandum etiam videtur, quod res quidem sensibiles, ex quibus hu-
mana ratio cognitionis principium sumit, aliquale vestigium in se divinae
imitationis retinent, videlicet quod sunt, et bonae sunt, ita tamen imperfectum'.
quod ad declarandam ipsius Dei substantiam omnino insufficiens invenitur. Ι·
Habent enim effectus suarum causarum, suo modo, similitudinem, quum agens
agat sibi simile; non tamen effectus ad perfectam agentis similitudinem semper
pertingit. “

Humana igitur ratio, ad cognoscendum fidei veritatem, quae solum viden-

· tibus divinam substantiam potest esse notissima, ita se habet quod ad eam

potest aliquis veras similitudines colligere3 quae tamen non sufficiunt ad hoc,
quod praedicta veritas quasi demonstrative vel per se intellecta comprehen-
datur. Utile tamen est ut, in hujusmodi rationibus, quantumcumque debilibus,
se mens humana exerceat, dummodo desit comprehendendi vel demonstrandi
praesumptio; quia de rebus altissimis, etiam parva et debili consideratione,
aliquid posse inspicere jucundissimum est, ut ex dictis (c. 5. in fine) apparet.
Cui quidem sententiae auctoritas Hilarii concordat, qui sic dicit, in libro
De Trinitate (l. ΙΙ. 10.), loquens de hujusmodi veritate: «Haec credendo
incipe, percurre, persiste3 et si non perventurum sciam, gratulabor tamen pro-
fecturum. Qui enim pie infinita persequitur, etsi non contingat aliquando,
semper tamen proficiet procedendo. Sed ne te inferas in illud secretum, et
in arcanum interminabilis veritatis non te immergas, summam intelligentiae
comprehendere praesumens3 sed intellige incomprehensibilia esse ».

CAPUT IX.

ORDO ET MODUS PROCEDENDI IN HOC OPERE.

Ex praemissis igitur evidenter apparet sapientis intentionem circa dupli-
cem veritatem divinorum debere versari, et circa errores contrarios destruen-
dos. Ad quarum unam investigatio rationis pertingere potest ; alia vero omnem
rationis excedit industriam.

Dico autem duplicem veritatem divinorum, non ex parte ipsius Dei, qui
est una et simplex Veritas, sed ex parte cognitionis nostrae, quae ad divina
cognoscenda diversimode se habet.

