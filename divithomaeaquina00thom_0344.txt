332 LIBER 111. CAP. xxxva.

CAPUT XXXVII„

Quon ULTIMA HoM1N1s remorsas
coustsm* m CONTEMPLATIONE Dm.

(Opusc. ΙΙΙ. cap. 107.)-

Si igitur ultima felicitas hominis ,non consistit in exterioribus quae di-
cuntur bona fortunae, neque in bonis corporis, neque in bonis animae quan·
tum ad sensitivam partem, neque quantum ad intellectivam secundum actus
moralium virtutum, neque secundum intellectuales·quae ad actionem per·

tinent, scilicet artem et prudentiam, relinquitur quod ultima hominis, feli-

citas sitin contemplatione veritatis.

Haec enim sola operatio hominis est sibi propria, et 'm qua nullo modo
aliquod aliud communicat.

Hoc etiam ad nihil aliud ordinatur sicut ad finem, quum contemplatio
veritatis propter seipsam quaeratur. - -

Per hanc etiarn operationem homo substantiis superioribus conjungitur

per similitudinem, quia hoc tanturn de operationibus humanis in Deo et in*

substantiis separatis est.

Hac etiam operatione ad illa superiora conjungitur, cognoscendo ipsa
quocumque modo.

Ad hanc etiarn operationem homo sibi magis est sufficiens, utpote ad
eam parum auxilio exteriorum rerum egens.

Ad hanc etiam omnes aliae operationes humanae ordinari videntur sicut
ad finem. Ad perfectionem enim contemplationis requiritur incolumitas 'cor-
poris, ad quam ordinantur artificialia omnia quae sunt necessaria ad vitam.
Requiritur etiam quies a perturbationibus passionum, ad quam pavenitur
per virtutes morales, et per prudentiam, et quies ab exterioribus (passio-
nibus, ad quam ordinatur totum regimen vitae civilis, ut sic, sirecte con·
siderentur, omnia humana officia servire videantur contemplantibus veritatem.

Non est autem possibile quod ultima hominis felicitas consistat in con·
templatione quae est secundum intellectum principiorum, quae est irnper-
fectissima, sicut maxime universalis, rerum cognitionem in potentia conti·
nens, et est principium, non finis humani studii, a natura nobis proveniens,
non secundum studium veritatis3 neque etiam secundum scientias, quae
sunt de rebus infimis, quum oporteat felicitatem esse in operatione-‚intel-
lec-tus per comparationem ad nobilissima intelligibilia. Relinquitur igitur
quod in contemplatione sapientiae ultima hominis felicitas consistat, se·
cundum divinorum considerationem.

Ex quo etiam patet, inductionis via, quod supra rationibus est proba-
tum: quod ultima felicitas hominis non consistit nisi in contemplatione Dei·

 

