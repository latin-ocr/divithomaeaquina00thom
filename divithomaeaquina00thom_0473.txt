LmER 111. cAP. exn. 461

cor, et propter totum animal3 et similiter non est contrarium alias naturas
esse propter intellectuales et propter perfectionem universi: si enim deessent
ea quae requirit substantiae intellectualis perfectio, non esset universum
completum.

Similiter etiam praedictis non obviat quod individua sunt propter pro-
prias species. Per hoc enim quod ad suas species ordinantur, ordinem ha-
bent ulterius ad intellectualem naturam. Non enim aliquid corruptibilium
ordinatur ad hominem propter unum individuum hominis tantum, sed propter
totam humanam speciem. Toti autem humanae speciei non potest aliquod
corruptibilium deservire, nisi secundum suam speciem totam. Ordo igitur
quo corruptibilia ordinantur ad hominem requirit quod individua ordinentur
ad speciem.

Per hoc autem quod dicimus substantias intellectuales propter se a di·
vina providentia ordinari, non intelligimus quod ipsae ulterius non referantur
in Deum, et ad perfectionem universi. Sic igitur propter se procurari di-
cuntur, et alia propter ipsas, quia bona quae propter divinam providentiam
sortiuntur, non eis sunt data propter alterius utilitatem ; quae vero aliis dantur,
in earum usum ex divina ordinatione cedunt.

Hinc est quod dicitur (Deut. IV. 19.): Ne videas solem, et lunam, et ce-
tera astra, et errore deceptus adores ea quae creavit Dominus Deus tuus in mi-
nisterium cunctis gentibus quae sub coelo sunt‚· et (Psal. VIII. 8.) dicitur: Omnia ’
subjecisti sub pedibus ejus, oves et boves universas, insuper et pecora campi,· et
(Sap. XII. 18.) dicitur: Tu autem dominator virtutis cum tranquillitate judicas,
et cum magna reverentia disponis nos.

Per hoc autem excluditur error ponentium homini esse peccatum si ani-
malia bruta occidat. Ex divina enim providentia ⁴naturali ordine in usum
hominis ordinantur, unde absque injuria eis utitur homo vel occidendo, vel
quolibet alio modo; propter quod et Dominus dixit ad Noe (Gen. IX. 3.):
Sicut olera virentia dedi vobis omnem carnem.

Si qua vero in sacra Scriptura inveniantur prohibentia aliquid crudeli-
tatis in animalia bruta committi, sicut de ave cum pullis non occidendo,
hoc fit vel ad removendum hominis animum a crudelitate in homines exer-
cenda, ne aliquis exercendo crudelia circa bruta, ex hoc procedat ad ho-
mines; vel quia in temporale damnum hominis provenit animalibus illata
laesio, sive inferentis, sive alterius3 vel propter aliquam significationem, sicut
'Apostolus (Ι. Cor. IX.) exponit illud de non ligando ore bovis triturantis.

CAPUT CXIII.

QUOD RATIONALIS CREATURA DIRIGITUR Α DEO AD SUOS ACTUS,
NON SOLUM SECUNDUM ORDINEM AD SPECIEM,
SED SECUNDUM QUOD CONGRUIT INDIVIDUO.

Ex hoc autem apparet quod sola rationalis creatura dirigitur a Deo ad
suos actus, non solum secundum congruentiam speciei, sed etiam secundum
congruentiam individui.

Omnis enim res propter suam operationem esse videtur; operatio enim
est ultima perfectio rei. Sic igitur unumquodque a Deo ad suurn actum
ordinatur, secundum quod divinae providentiae substat. Creatura autem
rationalis divinae providentiae substat sicut secundum se gubernata et pro-

