132 LIBER ιι. CAP.XV1.

materia spiritualium et corporalium, nec corporum coelestium et corrupti-
bilium; quod quidem ex hoc patet, quod recipere, quod est proprietas ma-
teriae, non ejusdem rationis est in praedictis; nam receptio quae est in
spiritualibus est intelligibilis, sicut intellectus recipit species intelligibilium
non secundum esse materiae3 corpora vero supercoelestia recipiunt innova-
tionem situs, non autem innovationem essendi, sicut corpora inferiora. Non
est igitur una materia quae sit in potentia ad esse universale. Ipse antem
Deus est totius esse causa universaliter. Ipsi igitur nulla materia proportio-
naliter respondet3 non igitur materiam ex necessitate requirit.

Amplius: quorumcumque in rerum natura est aliqua proportio et aliquis
ordo, oportet unum eorum esse ab alio, vel ambo ab aliquo tertio: oportet
enim ordinem in uno constitui, respondendo ad aliud3 alias ordo vel pro-
portio esset a casu, quem in primis rerum principiis ponere est impossibile,
quia sequeretur magis omnia alia esse a casu. Si igitur sit aliqua materia
divinae actioni proportionata, oportet vel quod alterum sit ab altero, vel
utrumque a tertio. Sed quum Deus sit primum ens et prima causa, non potest
esse effectus materiae, nec potest esse ab aliqua tertia causa. Relinquitur
igitur, si invenitur aliqua materia proportionata divinae actioni, quod illius
ipse sit causa. ·

Adhuc: quod est in entibus primurn, oportet esse causam eorum quae
sunt; si enirn non essent causata, non essent ab ipso ordinata, utjam osten-
sum est (Lib. Ι. c. 13.). Inter actum autem et potentiam talis est ordo, quod
licet in uno et eodem quod quandoque est potentia, quandoque actu, potentia
sit prior ternpore quarn actus (licet actus sit prior natura), tamen, simpliciter
loquendo, oportet actum potentia. priorem esse; quod patet ex hoc quod po-
tentia non reducitur ιιι actum nisi per ens actu. Sed materia est ens in po· .
tentia. Ergo oportet quod Deus, qui est actus primus et purus, sit simpliciter
ea prior, et per consequens caus'a ipsius. Non ergo suae actioni praesuppo-
nitur materia ex necessitate. ,

Item. materia prima aliquo modo est, quia est ens in potentia. Deus
autern est causa omnium quae sunt, ιιι supra (c. 15.) ostensum est. Deus ’ἶ
materiam praeexsistentem non requirit.

Hanc autem veritatem divina Scriptura confirmat, dicens (Gen 1.1.):
In principio creavit Deus coelum et terram. Nihil enim est aliud creare quam
absque materia praejacente aliquid ιιι esse producere.

Ex hoc autern confutatur error antiquorum philosophorum, qui ponebant
materiae omnino nullam causam esse, eo quod' ιιι actionibus particularium

agentium semper videbant aliquid actioni praejacere3 ex quo opinionem
sumpserunt omnibus communem, quod ex nihilo nihil fit; quod quidem in

particularibus agentibus verum est. Ad universalis autern agentis, quod est εξ

totius esse activum, cognitionem nondum pervenerant, quem nihil in sua
actione praesupponere necesse est.

