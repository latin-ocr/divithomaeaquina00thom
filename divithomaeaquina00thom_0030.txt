18 mur-:R 1. CAP. xm.

tore oportet sumere originem, quum nihil educat se de potentia in actum ·

vel de non-esse in esse.

Secundum est, quod supponitur, in praedictis demonstrationibus, prim-um
motum, scilicet corpus coeleste, esse motum ex se, ex quo sequitur ipsum
esse animatum; quod a multis non conceditur. Et ad hoc dicendum est,
quod, si primum movens non ponitur motum ex se, oportet quod moveatur
immediate a penitus immobili. Unde etiam Aristoteles sub divisione hanc⁴
conclusionem inducit, quod scilicet oporteat vel statim devenire ad primum
movens immobile separatum, vel ad movens seipsum, ex quo statim deve·
nitur ad movens primum immobile separatum.

Procedit autern Philosophus alia via, in secundo Metaphys. (c. 11. t. c. 6.),
ad ostendendum non posse procedi in infinitum in causis efficientibus, sed.
esse deveniendum ad unam causam primam; et hanc dicimus Deum. Et
haec via talis est:

In omnibus causis efficientibus ordinatis, primurn est causa medii, et me·
dium est causa ultimi; sive sit unum, sive sint plura media. Remota autem
causa, removetur id cujus est causa3 ergo remoto primo, medium causa esse
non poterit. Sed si procedatur in causis efficientibus in infinitum, nulla cau·-
sarum erit prima; ergo omnes aliae tollentur, quae sunt mediae. Hoc autem
est manifeste falsum; ergo oportet ponere primam causam efficientem esse,
quae Deus est. .

Potest etiam et alia ratio colligi ex verbis Aristotelis, m secundo Metaphys.
(c. II t. c. 4.). Ostendit enim ibi quod ea quae sunt maxime vera sunt et
maxime entia. In quarto etiam Metaphys. (c. III. t. c. 8,), ostendit esse ali-
quid maxime verum, ex hoc quod videmus duorum falsorum unum altero
esse magis falsum3 unde oportet ut alterurn sit etiam altero verius. Hoc autem
est secundum approximationem ad id quod est simpliciter et maxime verum. ,
Ex quibus concludi potest ulterius, esse aliquid quod est maxime ens; et
hoc dicimus Deum.

Adhuc etiam inducitur a Damasceno (De fide orth. lib. Ι. c. 3.) alia ratio
sumpta ex rerum gubernatione3 quam etiam innuit Commentator m secundo
Physic. (t. c. 75.). Et est talis: Impossibile est aliqua contraria et dissonantia
in unum ordinem concordare semper vel pluries, nisi alicujus gubernatione,
ex qua omnibus et singulis tribuitur, ut ad certum finem tendant. Sed in
mundo videmus res diversarum naturarum in unum ordinem concordare, non
ut raro et a casu, sed ut semper vel in majori parte. Oportet ergo esse ali-
quid, cujus providentia mundus gubernetur3 et hoc dicimus Deum.

CAPUT XIV.

QUOD AD COGNITIONEM DEI OPORTET UTI VIA REMOTIONIS.

Ostenso igitur, quod est aliquod primum ens, quod Deum dicimus, oportet
ejus conditiones investigare.

Est autem via remotionis utendum, praecipue in consideratione divinae
substantiae. Nam divina substantia omnem formam, quam intellectus noster
attingit, sua immensitate excedit3 et sic ipsam apprehendere non possumus
cognoscendo quid est, sed aliqualem ejus habemus notitiam cognosc-eudo
quid non est. Tanto enim ejus notitiae magis appropinquamus, quanto plura
per intellectum nostrum ab eo poterimus removere; tanto enim unumquodque

