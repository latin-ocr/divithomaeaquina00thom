f ‘'Wssfi. Ἴ,

. 2‘1‘1'55523

mnan 111. CAP. xxlv. 317

smalh sequitur ergo quod sit sicut instrumentum intellectualis substantiae.
Sunt igitur formae et motus inferiorum corporum a substantia intellectuali
causatae et intentae sicut a principali agente, a corpore vero coelesti sicut
ab instrumento. Oportet autem quod species eorum quae causantur et in·
tenduntur ab intellectuali agente praeexsistant in intellectu ipsius, sicut for-
mae artificiatorum praeexsistunt in intellectu artificis, et ex eis deriventur
in effectus. Omnes igitur formae quae sunt in istis inferioribus et omnes
motus determinantur a formis intellectualibus, quae sunt in intellectu alicujus
substantiae vel aliquarum. Et propter hoc dicit Boetius (De Trinit. c. 2.),
quod formae quae sunt in materia venerunt a formis quae sunt sine materia3
et quantum ad hoc, verificatur dictum Platonis, quod formae separatae sunt

· principia formarum quae sunt in materia, licet posuerit eas per se subsisten-

tes et causantes immediate formas sensibilium3 nos vero ponimus eas in in-
tellectu exsistentes et causantes formas inferiores per motum coeli.

Quia vero omne quod movetur ab aliquo per se, et non secundum ac—
cidens, dirigitur ab eo in finem sui motus, corpus autem coeleste movetur
a substantia intellectuali et causat per sui motum omnes motus in istis in·
ferioribus, necessarium est quod corpus coeleste dirigatur in finem sui motus
per substantiam intellectualem, et per consequens inferiora corpora in pro-
prios fines.

Sic igitur non est difficile videre qualiter naturalia corpora cognitione
carentia moveantur et agant propter finem. Tendunt enim in finem sicut
directa in finem a substantia intelligente, per modum quo sagitta tendit ad
signum, directa a sagittante; sicut enim sagitta consequitur inclinationem
ad signum, sive ad finem determinatum ex impulsione sagittantis, ita cor-
pora naturalia consequuntur inclinationem in fines naturales ex moventibus
naturalibus, ex quibus sortiuntur suas formas, et virtutes, et motus. Unde
etiam patet quod quodlibet opus naturae est opus substantiae intelligentis;
nam effectus principalius attribuitur primo moventi dirigenti in finem quam
instrumentis ab eo directis3 et propter hoc operationes naturae inveniuntur
ordinate procedere ad finem, sicut operationes sapientis. Planum igitur fit
quod ea etiam quae ·c0gnitione carent possunt operari propter finem, et
appetere bonum naturali appetitu, et appetere divinam similitudinem et pro-
priam perfectionem. Non est autem differentia, sive hoc, sive illud dicatur.
Nam per hoc tendunt in suam perfectionem quod tendunt ad bonum, quum
unumquodque in tantum bonum sit in quantum est perfectum. Secundum
vero quod tendit ad hoc quod sit bonum, tendit in divinam similitudinem;
Deo enim assimilatur aliquid in quantum bonum est: bonum autem hoc vel
illud particulare habet quod sit appetibile, in quantum est similitudo primae
bonitatis. Propter hoc igitur tendit in proprium bonum, quia tendit in di-
vinam similitudinem, et non e converso. Unde patet quod omnia appetunt
divinam similitudinem quasi ultimum finem.

Bonum autern suum cujuslibet rei potest accipi multipliciter. Uno qui-
dem modo, secundum quod est ejus proprium, ratione individui3 et sic ap-
petit animal suum bonum, quum appetit cibum quo in esse conservatur.
Alio modo, secundum quod est ejus, ratione speciei; et sic appetit proprium
bonum animal, in quantum appetit generationem prolis et ejus nutritionem,
vel si aliquid aliud operetur ad conservationem vel defensionem individuo-
tum suae speciei. Tertio vero modo, ratione generis; et sic appetit proprium
bonum in causando agens aequivocum, sicut coelum. Quarto autem modo,

