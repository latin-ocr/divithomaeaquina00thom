256 “ LmER 11. CAP. Lxxxw.

sic, quum omnes animae humanae sint unius speciei sicut et omnes homi-
nes, non repugnat praedictae quieti si Deus quotidie novas animas creat.

Sciendum autem est quod ab Aristotele non invenitur dictum quod iutel-
lectus humanus sit aeternus; quod tamen dicere consuevit in his quae se-
cundum suam opinionem semper fuerunt. Dicit autem ipsum esse perpetuum;
quod quidem potest dici de his quae semper erunt, etiamsi non semper fue·
rint; unde in decimo primo Metaph. (t. c. 17.), quum animam intellectivam
a conditione aliarum formarum acciperet, non dixit quod haec forma fuerit
ante materiam, quod tamen Plato de ideis dicebat, et sic videbatur conve-
niens materiae in qua loquebatur ut aliquid tale de anima diceret3 sed dixit
quod manet post corpus.

CAPUT LXXXV.

QUOD ANIMA'NON EST DE SUBSTANTIA DEI.
(I. part. quaest. XC. art. 1 )

Ex his etiam patet animam non esse de substantia Dei.

Ostensum est enim supra (Lib. Ι. c. 15.) divinam substantiam esse aeter-
nam, nec aliquid ejus de novo incipere. Animae autem humanae non fuerunt
ante corpora, ut ostensum est (c. 83.). Non igitur anima potest esse de sub-
stantia divina.

Amplius: ostensum est supra (Lib. Ι, c. 27.) quod Deus nullius rei forma
esse potest. Anima autem humana est forma corporiS‚ ut ostensum est (c. 57.).
Non igitur est de substantia divina.

¹Praeterea: omne illud ex quo fit aliquid est in potentia ad id. quod fit ex
eo. Substantia autem Dei non estin potentia ad aliquid, quum sit purus actus,
ut supra (Lib. Ι. c. 16.) ostensum est. Impossibile est igitur quod ex substantia
Dei fiat anima vel quodcumque aliud.

Adhuc: illud ex quo fit aliud aliquo modo mutatur. Deus autem est
omnino immobilis, ut supra (Lib. Ι. c. 14.) probatum est. Impossibile es igitur
quod ex eo aliquid fieri possit.

Amplius. in anima manifeste apparet variatio secundum scientiam et vir-
tutem eorum opposita. Deus autem est omnino invariabilis et per se, et per
accidens Non igitur anima potest esse de divina substantia.

Item: supra ostensum est (Lib. Ι c. 16.) quod Deus est actus purus,in
quo nulla potentialitas invenitur. In anima autem humana invenitur et po-
tentia et actus; est enim in ea intellectus possibilis, qui est potentia ad omnia

intelligibilia, et intellectus agens, ut ex supradictis (c. 76. et seq.) patet. Non
est igitur anima humana de natura divina.

. Item: quum substantia divina sit omnino impartibilis, non potest aliquid
substantiae ejus esse anima, nisi sit tota substantia ejus. Substantiam autem
divinam est impossibile esse nisi unam, ut supra (Lib. I. c. 42.) ostensum est.
Sequitur igitur quod omnium hominum sit tantum anima, una, quantum ad
intellectum; et hoc supra (c. 75.) improbatum est. Non est igitur anima de
substantia divina.

Videtur autem haec opinio ex triplici fonte processisse.
Quidam enim posuerunt nullam substantiam incorpoream esse; unde no·
bilissimum corporum Deum esse dicebant, sive hoc esset aen sive ignis, sive

unm...a-.„

