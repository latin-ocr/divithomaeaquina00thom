LIBER 111. CAP. XXVI. 325

quo finis movet, nam bonum intellectum est finis voluntati33agens autem est
posterior in movendo quam finis, nam agens non movet nisi propter finem3
unde apparet intellectum simpliciter esse altiorem voluntate, voluntatem
vero intellectu per accidens et secundum qnid.

CAPUT XXVII.

QUOD FELICITAS HUMANA NON.CONSIST1T
IN DELECTATIONIBUS CORPORALIBUS.

(I-II. quaest. XI. art. 6.).

Ex praemissis autem apparet quod impossibile est felicitatem humanam
consistere in delectationibus corporalibus, quarum praecipuae sunt in cibis et
venereis.

Ostensum est enim (c. 26.) quod, secundum naturae ordinem, delectatio
est propter operationem, et non e converso, Si igitur operationes non fue-
rint ultimus finis, delectationes consequentes eas neque sunt ultimus finis,
neque concomitantes ultimum finem. Constat autem quod operationes quas
consequuntur praedictae delectationes non sunt ultimus finis; ordinantur
autem ad aliquos fines manifestos, sicut comestio ad conservationem cor-
poris, coitus autem ad generationem prolis. Delectationes igitur praemissae
non sunt ultimus finis, neque ultimum finem concomitante& Non est igitur
in his ponenda felicitas.

Adhuc: voluntas est superior quam appetitus sensitivus; movet enim
ipsum, sicut superius (c. 25.) dictum est. In actu autem voluntatis non con-
sistit felicitas, sicut jam supra (c. 26.)‘ ostensum est. Multo igitur minus in
delectationibus praedictis, quae sunt in appetitu sensitivo.

Amplius: felicitas est quoddam bonum hominis proprium; non enim
bruta possunt dici felicia nisi abusive. Delectationes autem praemissae sunt
communes hominibus et brutis. Non est igitur in eis ponenda felicitas.

Item: ultimus finis est nobilissimum eorum quae ad rem pertinent3 habet
enim rationem optimi. Hae autem delectationes non conveniunt homini se-
cundum id quod est nobilissimum in ipso, quod est intellectus, sed secundum
sensum. Non est igitur in talibus delectationibus ponenda felicitas.

Amplius: summa perfectio hominis esse non potest in hoc quod conjun-
gitur rebus se inferioribus, sed per hoc quod conjungitur alicui rei altiori3
finis enim est melior eo quod est ad finem. Delectationes autem praemissae
consistunt in hoc quod homo secundum sensum conjungitur aliquibus se in-
ferioribus, scilicet sensibilibus quibusdam. Non est igitur in talibus delecta-
tionibus felicitas ponenda.

Amplius: quod non est bonum nisi secundum quod est moderatum non

est secundum se bonum, sed accipit bonitatem a moderante. Usus autem

praedictarum delectationum non est bonus homini, nisi sit moderatus; aliter
enim delectationes se invicem impedirent. Non sunt igitur hae delectationes
secundum se bonum hominis. Quod autem est summum bonum, est per se
bonum, quia quod per se bonum est melius est eo quod est per aliud. Non
sunt igitur tales delectationes summum hominis bonurn, quod est felicitas.

Item: in omnibus quae per se dicuntur, sequitur magis ad magis, si sim-

