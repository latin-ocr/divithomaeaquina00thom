226 LrssER 11. cAP. Lxxrv.

Sed si diligenter consideretur, haec positio, quantum ad originem, parum
aut nihil differt a positione Platonis. Posuit enirn Plato formas intelligibiles
esse quasdam substantias separatas, a quibus scientia fluebat in animas no-
stras; hic autem ponit ab una substantia separata, quae est intellectus agens
secundum ipsum, scientiam in animas nostras fluere. Non autem differt, quan-
tum ad modum acquirendi scientiam, utrum ab una vel pluribus substantiis
separatis nostra causetur scientia3 utrobique enim sequetur quod scientia
nostra non causetur a sensibilibus; cujus contrarium apparet per hoc quod
qui caret aliquo sensu, caret scientia sensibilium quae cognoscuntur per
sensum illum. ,

Dicere autem quod, per hoc quod intellectus possibilis inspicit singularia
quae sunt in imaginatione, illustratur luce intellectus agentis ad cognoscendum
universale, et quod actiones virium inferiorum, scilicet imaginationis et me·
morativae et cogitativae, sunt aptantes animam ad recipiendum emanatio·
nem intelligentiae agentis, est novum. Videmus enim quod anima nostra
tanto magis disponitur ad recipiendum a substantiis separatis, quanto magis
a corporalibus et sensibilibus removetur; per recessum enim ab eo quod
infra est, acceditur ad id quod supra est. Non igitur est verisimile quod, per
hoc quod anima respicit ad phantasmata corporalia, disponatur ad recipien-
dam influentiam intelligentiae separatae. Plato autem radicem suae positionis
melius est prosecutus; posuit enirn quod sensibilia non sunt disponentia ani-
mam ad recipiendum influentiam formarum separatarum, sed solum exper-
gescentia intellectum ad considerandum ea quorum scientiam habebat ab
exteriori causatam. Ponebat enim quod a principio a formis separatis cau-
sabatur scientia in animabus nostris omnium scibilium; unde addiscere dixit
esse quoddam reminisci. Et hoc necessarium est secundum ejus positionem3
nam, quum substantiae separatae sint immobiles et semper eodem modo se
habentes, semper ab eis resplendet scientia rerum in anima nostra, quae est
eius capax.

Amplius: quod recipitur in aliquo est in eo per-modum recipientis, Esse η

autem intellectus possibilis est magis firmum quam esse materiae corporalis.
Quum igitur formae, fluentes in materiam corporalem ab intelligentia agente,
secundum ipsum, conserventur in ea, multo magis conservantur in intellectu
possibili.

Adhuc: cognitio intellectiva est perfectior sensitiva. Si igitur in sensitiva
cognitione est aliquid conservans apprehensa, multo fortius hoc erit in co-
gnitione intellectiva.

Item: videmus quod diversa, quae in inferiori ordine potentiarum perti·

nent ad diversas potentias, in superiori ordine pertinent ad unum; sicut sensus “
communis apprehendit sensata omnium sensuum propriorum, A'pprehendere p

igitur et conservare quae, in parte animae sensitivae, pertinent ad diversas
potentias oportet quod, in suprema potentia, scilicet intellectu, uniantur.

Praeterea: intelligentia agens, secundum ipsum, influit omnesscientias. ³

Si igitur addiscere nihil est aliud quam aptari ut uniatur intelligentiae agenti,

qui addiscit unam scientiam non magis addiscit illam quam aliam; quod .

patet esse falsum.

Patet etiam quod haec opinio est contra sententiam Aristotelis, qui dicit
in tertio De anima (t. c. 6.) quod intellectus possibilis est locus Specierum;
quod nihil aliud est dicere quam ipsum esse thesaurum intelligibilium spe
derum, ut verbis Avicennae utamurQ

mnan-...sm .

