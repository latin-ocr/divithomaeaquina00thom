 

LIBER 111. CAP. xvn. 307

Voluntatis autem ipsius nihil aliud finis est quam sua bonitas, quae est ipse-
met, ut in primo probatum est (c. 38. et 74). Omnia igitur quaecumque sunt
facta, vel ab ipso immediate vel mediantibus causis secundiS, in Deum or-
dinantur sicut in finem. Omnia autem entia sunt hujusmodi; nam, sicut
probatur in secundo (c. 15.), nihil esse potest quod ab ipso non habeat esse.
Omnia igitur ordinantur in Deum sicut in finem.

Adhuc: finis ultimus cujuslibet facientis, in quantum est faciens, est
ipsemet; utimur enim factis a nobis propter nos: et, si aliquid aliquando
propter aliurn horno faciat, hoc refertur in bonum suum, vel utile, vel de-
lectabile, vel honestum. Deus autem est causa factiva rerum omnium, qua-
rumdam quidem immediate, quarumdam autem mediate, sive' mediantibus
aliis causis, ut ex praemissis est manifestum. Est igitur ipsemet finis rerum
omnium.

Praeterea: finis inter alias causas primatum obtinet, et ab ipso omnes
aliae causae habent quod sint causae in actu; agens enim non agit nisi pro-
pter finem, ut ostensum est (c. 2.); ex agente autem materia in actu formae
reducitur; unde materia fit actu hujus rei materia, et similiter forma hujus
rei forma per actionem agentis, et per consequens per finem. Finis etiam
posterior est causa quod praecedens finis intendatur ut finis3 non enim
movetur aliquid in finem proximum nisi propter finem postremum. Est igitur
finis ultimus prima omnium causa. Esse autem primam omnium causam
necesse est primo enti convenire, quod Deus est, ut supra (Lib. I. c. 13.et
Lib. II. c. 15.) ostensum est. Deus igitur est ultimus omnium finis.

Hinc est quod dicitur (Prov. XVI. 4.): Universa propter semetipsum ope-

r‘fmf est Deus: et (Apoc. XXII. 13.): Ego sum alpha et omega, primus et no-
vissimus. .

CAPUT XVIII.

QUOMODO DEUS SIT FINIS OMNIUM.

¹ Restat igitur inquirendum quomodo Deus sit omnium finis, quod qui-
dem ex praemissis fiet manifestum.

⁷ Sic enirn est ultimus finis omnium rerum quod tamen est prius omnibus
in essendo. Finis autem aliquis invenitur qui, etiam si primatum obtineat
iu causando secundum quod est in intentione, est tamen in essendo poste-
rius; quod quidem contingit in quolibet fine quem agens sua actione con-
stituit3 sicut medicus constituit sanitatem per suam actionem in infirmo,

‚quae tamen est finis ejus. Aliquis autem finis invenitur qui, sicut est prae-

cedens in causando, ita etiam in essendo praecedit3 sicut dicitur finis id
quod aliquisesua actione vel motu acquirere intendit, ut locum sursum ignis
per suum motum, et civitatem rex per pugnam. Deus igitur sic est finis
rerum sicut aliquid ab unaquaque re suo modo obtinendum.

Adhuc: Deus est simul ultimus rerum finis, et primum agens, ut osten-
sum est (c. 17.). Finis autem per actionem agentis constitutus non potest
esse primum agens, sed est magis effectus agentis. Non potest igitur Deus
sic esse finis rerum quasi aliquid constitutum, sed solum quasi aliquid prae·
exsistens obtinendum.

’ Amplius: si aliquid agat propter rem aliquam jam exsistentem, et per
ejus actionem aliquid constituatur, oportet quod rei propter quam agit ali-

