LIBER 111. CAP. CXLVII. 515

Nullus enim peccat ex hoc quod justitiam facit. Justum autem est malos
puniri, quia per poenam culpa ordinatur, ut ex supradictis (c. 141.) patet.
Non> igitur judices peccant malos puniendo.

Adhuc: homines qui in terris super alios constituuntur, sunt quasi divinae
providentiae exsecutores3 Deus enim, per suae providentiae ordinem, per
superiora inferiora exsequitur, ut ex supradictis (c. 78. et 79.) patet. Nullus
autem, ex hoc quod exsequitur ordinem divinae providentiae, peccat3 habet
autem hoc ordo providentiae ut boni praemientur, et mali puniantur, ut ex
supradictis patet. Non igitur homines qui aliis praesunt peccant ex hoc quod
bonos remunerant et puniunt malos.

Amplius: bonum non indiget ma10‚ sed e converso. 111ud igitur quod est
necessarium ad conservationem boni non potest esse secundum se malum.
Ad conservationem autem concordiae inter homines necessarium est quod
poenae malis infligantur. Punire igitur malos non est secundum se malum.

Item: bonum commune melius est quam bonum particulare unius. Sub-

’ trahendum est, igitur bonum particulare, ut conservetur bonum commune.

 

Vita autem quorumdam pestiferorum impedit commune bonum, quod est
concordia societatis humanae. Subtrahendi igitur sunt hujusmodi homines
per mortem ab hominum societate.

Praeterea: sicut medicus m sua operatione intendit sanitatem, quae con-
sistit in ordinata concordia humorum, ita rector civitatis intendit in sua ope-
ratione pacem, quae consistit in civium ordinata concordia. Medicus autem
abscindit membrum putridum bene et utiliter, si per ipsum immineat cor-
ruptio corporis. Juste igitur et absque peccato rector civitatis homines pesti-
feros occidit, ne. pax civitatis turbetur.

Hinc est quod dicit Apostolus (I. Cor. V. 6.): Nescitis quia modicum fer-
mentum totam massam corrumpit? Et post pauca subdit (15.): Auferte malum
ex vobis ipsis; et (Rom. XIII. 4.) dicitur de potestate terrena quod non sine
causa gladium portat. Dei enim minister est, vindex in iram ei qui malum agit,·
et (Ι. Petr. 11. 13. et 14.) dicitur: §abjecti estote omni humanae creaturae propter
Deum, sive regi, quasi praeeccellenti‚ sive ducibus, tamquam ab eo missis ad 'vin-
dictam malefactorum, laudem vero bonorum.

Per hoc autem excluditur error quorumdam dicentium vindictas corpo-
rales non licere fieri, qui ad sui fulcimentum erroris inducunt quod dicitur
(Exod. XX. 13.): Non occides. Inducunt etiam quod dicitur quod Dominus mini-
stris volentibus zizania colligere de medio tritici respondit (Matth. XIII. 30.):
sinite utraque crescere usque ad messem. Per zizania autem filii nequam in-
telliguntur3 per messem autem, saeculi finis, ut ibidem dicitur. Non igitur mali
subtrahendi sunt de medio bonorum per occisionem. Inducunt etiam quod
homo, quamdiu in mundo est, potest in melius transmutari. Non ergo est
per occisionem subtrahendus a mundo, sed ad poenitentiam reservandus.

Haec autem frivola sunt. Nam in lege quae dicit (Exod. XXII. 18.): Non
occides, postmodum subditur: Maleficos non patieris vivere,· ex quo datur in-
telligi occisionem hominum injustam prohibitam esse; quod etiam ex verbis
Domini apparet (Matth. V. 21. et 22.); nam, quum dixisset: Audistis. quia
dictum est antiquis: Non occides, subjunxit: Ego autem dico vobis.- Quia omnis
qui irascitur fratri suo, reus erit judicio, etc. Ex quo dat intelligere illam occi·
sionem ‘esse prohibitam quae procedit ex ira, non autem illam quae procedit
ex zelo iustitiae. Quod etiam Dominus dicit (Matth. XIII. 29.): Sinite utraque
crescere usque ad messem, qualiter intelligendum sit apparet per illud quod

