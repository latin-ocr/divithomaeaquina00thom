112 LIBER 1. CAP. XCV.

CAPUT XCV.

Quon DEus NON PoTEST VELLE MALUM,
(Ι. part. quaest. XIX. art. 9.).

Ex his autern quae dicta sunt ostendi potest quod Deus non potest velle

malum. Virtus enim rei est secundum quam aliquis bonum operatur. Omnis ’

autem operatio Dei est operatio virtutis, cum sua virtus sit sua essentia, ut
supra (c. 92.) ostensum est. Non potest igitur malum velle.

Item: voluntas nunquam ad malum fertur, nisi aliquo errore in ratione
exsistente, ad minus in particulari eligibili. Cum enim voluntatis objectum sit
bonum apprehensum, non potest voluntas ferri in malum, nisi aliquo modo
proponatur sibi ut bonum; et hoc sine errore esse non potest. In divina autem
cognitione non potest esse error, ut supra (c. 61. ) ostensum est; non igitur
voluntas ejus potest ad malum tendere.

Amplius· Deus est summum bonum, ut supra (c. 41 .)probatum est. sum-
mum autem bonum non patitur aliquod consortium mali, sicut nec summe
calidum permixtionem frigidi; divina igitur voluntas non potest flecti ad
malum.

Praeterea: cum bonum habeat rationem finis, malum non potest incidere
in voluntatem nisi per aversionem a fine. Voluntas autem divina a fme averti
non potest, cum nihil possit velle nisi volendo seipsum, ut (c. 75.) ostensum*
est; non potest igitur velle malum, et sic patet quod liberum arbitrium in ipso
naturaliter stabilitum estin bono. Hoc autem est quod dicitur(Deut. XXXII. 4.):
Deus fidelis est, et absque iniquitate; et (Abachuc I.13.:) Mundi sunt oculi tui,
Domine, et respicere ad iniquitatem non potes.

Per hoc autem confutatur error Judaeorum qui in Thalmut dicunt Deum
quandoque peccare, et a peccato purgari, et Luciferianorum, qui dicunt
Deum in Luciferi deJectione peccasse.

CAPUT XCVI.

QUOD DEUS NIHIL ODIT.

Ex his autem apparet quod odium alicujus rei Deo convenire non potest.
Sicut enim amor se habet ad bonum, ita et odium se habet ad malum3 nam
his quos amamus, bonum volumus: his vero quos odimus, malum. Si igitur
voluntas Dei ad malum, inclinari non potest, ut ostensum est, impossibile est
quod ipse rem aliquam odio habeat.

Item: voluntas Dei in alia a se fertur, ut supra (c, 75.) ostensum est, in
quantum volendo, et amando suum esse et suam bonitatem, vult eam dif-
fundi, secundum quod possibile est, per similitudinis communicationem. Hoc
igitur est quod Deus in rebus aliis a se vult, ut in eis sit suae bonitatis si-
militudo. Hoc autem est bonum uniuscujusque rei, ut similitudinem divinam
participet, nam quaelibet bonitas alia non est nisi similitudo quaedam primae
bonitatis. Igitur Deus uniuscujusque rei vult bonum: nihil igitur odit.

Adhuc: a primo ente omnia alia originem essendi sumunt. Si igitur ali-
quid eorum quae sunt odio habet, vult illud non esse, quia hoc est unicuique

