:fh-'¹ 2'0' ffissuffiwfflh. » ’

unna 111. car». cxv1. 465

mercium propter timorem. Ergo amor summi boni, scilicet Dei, maxime
facit bonos, et est >maxime intentum in divina lege.

Praeterea: bonitas hominis est per virtutem; virtus enim est quae bonum
facit habentem; unde et lex intendit homines facere virtuosos, et praecepta
legis sunt de actibus virtutum. Sed de conditione virtutis est ut virtuosus
et firmiter, et delectabiliter operetur. Hoc autem facit maxime arnor3 narn
ex amore aliquid firmiter et delectabiliter facimus. Amor igitur boni est
ultimum intentum in lege divina.

Adhuc: legislatores imperio legis editae movent eos quibus lex datur.
In omnibus autern quae moventur ab aliquo primo movente, tanto aliquid
perfectius movetur, quanto magis participat de motione primi moventis et
de similitudine ipsius. Deus autern, qui est legis divinae dator, omnia facit
propter suum amorem. Qui igitur hoc modo tendit in ipsum, scilicet amando,
perfectissime movetur in ipsum. Omne autem agens intendit perfectionem
in eo quod agit. Hic igitur est finis totius legislatoris, ut homo Deum amet.

Hinc est quod dicitur (1. Tim. Ι. 5.): finis praecepti ese caritas) et di-
citur quod maximum et primum mandatum, in lege, est (Matth. XXII. 37.
et 38.): Diliges Dominum Deum tuum. Inde est quod lex nova, tamquam per·
tectior, dicitur lex amoris; lex autem vetus, tamquam imperfectior, dicitur
lex timoris.

CAPUT CXVII.

QUOD DIVINA LEGE ORDINAMUR AD DILECTIONEM PROXlMI.

Ex hoc autem sequitur quod divina lex dilectionem proximi intendat.

Oportet enim unionem esse affectus inter eos quibus est unus finis corn-
mmxis, Communicant autern homines in uno ultimo fine beatitudinis, ad
quem divinitus ordinantur. Oportet igitur quod uniantur homines ad invi-
cem mutua dilectione.

· Adhuc: quicumque diligit aliquem, consequens est ut etiam diligat di-
lectos ab e0, et eos qui conjuncti sunt ei. Homines autern dilecti sunt a
Deo quibus suipsius fruitionem quasi ultimum finem praedisposuit. Oportet
igitur ut, sicut aliquis fit dilector Dei, ita etiam fiat dilector proximi.

ν Amplius: quum homo sit naturaliter animal sociale, indiget ab aliis ho-
minibus adjuvari ad consequendum proprium finem; quod convenientissime
fit dilectione mutua inter homines exsistente. Ex lege igitur Dei, quae ho-
mines in ultimum finem dirigit, praecipitur in nobis mutua dilectio.

Item: ad hoc‘ quod homo divinis vacet, indiget tranquillitate et pace.
Ea vero quae pacem perturbare possunt praecipue per dilectionem mu·
tuam tolluntur. Quum igitur lex divina ad hoc ordinet homines, ut divinis
vacent, necessarium est quod ex lege divina in hominibus mutua dilectio
procedat.

Praeterea: lex divina profertur homini in auxilium legis naturalis. Est
autem omnibus hominibus naturale ut se invicem diligant3 quus signum
est quod, quodam naturali instinctu, horno cuilibet homini etiam ignoto
subvenit in necessitate, puta revocando ab errore viae, erigendo a casu, et
aliis hujusmodi, ac si omnis homo omni homini esset familiaris, et amicus.
Igitur ex divina lege mutua dilectio hominibus praecipitur.

Hinc est quod,dicitur (Joan. XV. 12.): Hoc est praeceptum meum, ut di·

S. Tuom Summa contra Gentiles. 30

