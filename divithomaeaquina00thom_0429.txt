 

namt m. CAP. Lxxxvr. , 417

dens non habent ordinem ad invicem. Non igitur sunt ex aliqua causa per
se agente, sed solum per accidens hoc evenit. Accidit enim docenti musicam,.
quod doceat hominem album: est enim praeter ejus intentionem, sed intendit
docere disciplinae susceptibilem. Sic igitur proposito aliquo effectu dicemus,
quod habuit aliquam causam ex qua non de necessitate sequebatur, quia po-
terat impediri ex aliqua alia causa concurrenti per accidens. Et licet illam
causam concurrentem sit reducere in aliquam causam altiorem, tamen ipsum
concursum qui impedit non est reducere in aliquam causam. Et sic non po-
test dici, quod impedimentum hujus effectus vel illius procedat ex aliquo
coelesti principio. Unde non oportet dicere, quod effectus corporum coelestium
ex necessitate proveniant in istis inferioribus.

Hinc est quod Damascenus dicit in secundo De fide orthod. (c. 7.), quod
corpora coelestia non sunt causa generationis alicujus eorum quae fiunt,
neque corruptionis eorum quae corrumpuntur, quia scilicet non ex necessi-
tate ex eis effectus proveniunt. Aristoteles etiam dicit in secundo De somno
et vigilia (c. 2. sub initio), quod eorum quae in corporibus sunt, signorum
etiam coelestium, velut aquarum et ventorum, multa non eveniunt. Si enirn
alius vehementior isto accidat motus, a quo futurum est signum, non fit,
sicut et multa consulta bene, quae fieri expediebat, dissoluta sunt propter
alias digniores inchoationes. Ptolomaeus etiam in Quadripartito dicit: Rur-
sus, non aestimare debemus quod superiora procedunt invariabiliter, ut ea
quae divina dispositione contingunt, et quae nullatenus sunt vitanda, nec
non quae veraciter et ex necessitate proveniunt. In Centilogio etiam dicit
(c. 1.): Haec indicia, quae tibi trado, sunt media inter necessarium et pos-

sibile.

CAPUT LXXXVII.

QUOD MOTUS COELESTIS CORPORIS NON SUNT CAUSAE
ELECTIONUM NOSTRARUM EX VIRTUTE ANIMAE MOVENTIS,
UT QUIDAM DICUNT.

(I. part. quaest. CXV. art. 4.).

, Est tamen attendendum, quod Avicenna decimo Metaph. (c. 1.) vult, quod
motus coelestium corporum sint nostrarum electionum causae, non quidem
per occasionem tantum, sicut supra dictum est (c. 85.), sed per se. Ponit
enirn corpora coelestia esse animataÍ¾ unde oportet, cum motus coelestis sit
ab anima, et sit motus corporis, quod, sicut in quantum est motus cor-
poris, habet virtutem transmutandi corpora, ita, in quantum est ab anima,
habeat virtutem imprimendi in animas nostras, et sic motus coelestis sit causa
nostrarum voluntatum et electionum. Ad quod etiam redire videtur positio
Albumasar in primo sui Introductorii.

Haec autem positio irrationalis est. Omnem enim effectum qui est per
'instrumentum aliquod ab efficiente procedens, oportet esse proportionatum
instrumento, sicut etiam agenti: non enim quolibet instrumento utimur ad
quemlibet effectum. Unde illud non potest fieri per aliquod instrumentum ad
quod nullo modo se extendit actio instrumenti. Actio autem corporis nullo
modo se extendit ad immutationem intellectus et voluntatis, ut ostensum est
(c. 84. et 85.), nisi forte per accidens, in quantum ex his immutatur corpus,

S. Tuom Summa contra Gentiles. 27

