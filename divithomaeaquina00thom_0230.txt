218 · LrssER 11. CAP. Lxxu.

dividatur divisione subJecti, sicut sunt animae animalium perfectorum, ‘non
erit opus distinctione, quum eis non competat nisi una totalitas3 sed absolute
dicendum est eam totam esse in qualibet corporis parte3 nec est hoc difficile
apprehendere ei qui intelligit animam non sic esse indivisibilem ut punctum,
neque sic incorporeum corporeo conjungi, sicut corpora ad invicem conjun-
guntur, ut supra (c. 56.) expositum est.

Non est autern inconveniens animam, quum· sit quaedam forma simplex, ’
esse actum partium tam diversarum, quia unicuique formae aptatur materia
secundum suam congruentiam3 quanto autem aliqua forma est nobilior et
simplicior, tanto est maioris virtutis. Unde anima4 quae est nobilissima inter
formas inferiores, etsi simplex sit in substantia, est tamen multiplex in po-
tentia et multarum operationum; unde indiget diversis organis ad suas ope-
rationes complendas, quorum diversae animae potentiae proprii actus esse
dicuntur, sicut visus oculi, auditus aurium, et sic de aliis3 propter quod
animalia perfecta habent maximam diversitatem in organis, plantae vero
minimam.

Hac igitur occasione, a quibusdam philosophis dictum est animam esse
in aliqua parte corporis, sicut ab ipso Aristotele (De causa motus animal.
c. 6.) dicitur esse in corde, quia aliqua potentiarum ejus illi parti corporis
attribuitur; vis enirn motiva, de qua Aristoteles in libro illo agebat, est prin-
cipaliter in corde, per quod anima in toturn corpus motum et alias hujus·
modi operationes diffundit.

CAPUT LXXIII.

QUOD INTELLECTUS POSSIBILIS NON EST UNUS
lN OMNIBUS HOMINIBUS.

(I. part. quaest. LXXVI. art. 2.).

Ex praemissis autem evidenter ostenditur non esse unum intellectum
possibilem omnium hominum qui sunt et qui erunt et qui fuerunt, ut Aver-
roes (tertio De anima, t. c. ς.) fingit.

Ostensum est autem (c. 57.) quod substantia intellectus unitur corpori
humano ut forma. Impossibile est autem unam formam esse nisi unius ma-
teriae, quia proprius actus in propria potentia f1t; sunt enim ad invicem pro—
portionata. Non est igitur intellectus unus omnium hominum.

Adhuc: unicuique motori debentur propria instrumenta3 alia enim sunt
instrumenta tibicinis, alia architectonis. Intellectus autern comparatur ad
corpus ut motor ipsius, sicut Aristoteles declarat et determinat (tertio De
anima, t. c. 48.). Sicut igitur impossibile est quod architecton utatur instru—
mentis tibicinis, ita impossibile est quod ‚intellectus unius hominis sit intelle-
ctus alterius hominis.

Praeterea: Aristoteles (primo De anima, t. c. 53.) reprehendit antiquos
de hoc quod, disserentes de anima, nihil de proprio susceptibili dicebant-3
quasi esset contingens, secundum pythagoricas fabulas, quamlibet animam ,
quodlibet corpus induere. Non est igitur possibile quod anima canis ingre-⁷
diatur corpus lupi, vel anima hominis aliud corpus quarn hominis. Sed quae
est proportio animae hominis ad corpus hominis, eadem est proportio ani·
mae hujus hominis ad corpus hujus hominis. Non est igitur possibile ani-

