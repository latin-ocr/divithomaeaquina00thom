118 LIBER 1. CAP. cn.

nuum et tempus. Divina igitur beatitudo in infinitum excedit humanam,
sicut duratio aeternitatis excedit nunc temporis fluens.

Adhuc: fatigatio et occupationes variae, quibus necesse est contempla·
tionem nostram in hac vita interpolari (in qua consistit praecipue humana
felicitas, si qua est praesentis vitae), et errores et dubitationes et mus varii,
quibus subjacet praesens vita, ostendunt omnino incomparabilem esse hu-
manam felicitatem, praecipue hujus vitae, divinae beatitudini.

Amplius: perfectio divinae beatitudinis considerari potest ex hoc quod
omnes beatitudines complectitur secundum perfectissimum modum3 de con·
templativa quidem felicitate, habet perfectissimam sui et aliorum perpetuam
considerationem3 de activa vero vita, non unius hominis aut domusvaut ci·
vitatis aut regni, sed totius universi gubernationem. Falsa enim felicitasset
terrena >non habet nisi quamdam umbram illius felicitatis perfectissimae.
Consistit enim in quinque, secundum Boetium‚ scilicet in voluptate, divitiis,
potestate, dignitate et fama. Habet etiam Deus excellentissimam delectatio-
nem de se, et universale gaudium de omnibus bonis, absque contrarii ad-
mixtione Pro divitiis vero, habet omnimodam sufficientiam 111 seipso omnium
bonorum, ut supra (c. 41.) ostensum est. Pro potestate, habet infinitamvir·
tutem. Pro dignitate, habet omnium entium primatum et regimen. Pro fama,
admirationem omnis intellectus ipsum utcumque cognoscentis.

Ipsi igitur, qui singulariter beatus est, honor sit et gloria, m saecula sae-
culorum. Amen.

