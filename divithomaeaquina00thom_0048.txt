36 LIBER 1. CAP. xxvr.

vel universale, sine additione esse non potest, sed sine additione consideratur.
Non enim animal potest esse absque rationali vel irrationali differentia,
quamvis sine his differentiis cogitetur; licet etiam cogitetur universale absque
additione, non tamen absque receptibilitate additionis est. Nam si animali
nulla differentia addi posset, genus non esset; et similiter est de omnibus
aliis nominibus. Divinum autem esse et absque additione, non solum cogi-
tatione, sed etiam in rerum natura , est non solum absque additione, sedetiam
absque receptibilitate additionis. Unde ex hoc ipso quod additionem non re-
cipit nec recipere potest, magis concludi potest quod Deus non sit esse com-
mune, sed proprium. Etenim ex hoc ipso suum esse ab omnibus aliis distin-
guitur, quia nihil ei addi potest. Unde Commentator, in libro De causis
(propos. 9. circa fin.), dicit quod causa prima, ex ipsa puritate suae boni-
tatis, ab aliis distinguitur et quodammodo individuatur.

Tertium: quod eos in hunc errorem induxit, est divinae simplicitatis con-
sideratio. Quia enim Deus infinitae simplicitatis est, aestimaverunt illud, quod
in ultimo resolutionis invenitur eorum quae sunt in nobis, Deum esse, quasi
simplicissimum3 non enim est in infinitum procedere in compositione eorum
quae sunt in nobis. In hoc etiam eorum defecit ratio, dum non attenderunt
id, quod in nobis simplicissimum invenitur, non tam rern completam quam
rei aliquid esse. Deo autem simplicitas attribuitur, sicut rei alicui perfecte
subsistenti.

Quartum etiam, quod eos ad hoc inducere potuit, est modus loquendi,
quo dicimus Deum in omnibus rebus esse; non intelligentes quod non sic
est in rebus quasi aliquid rei, sed sicut rei causa, quae nullo modo suo ef-
fectui deest. Non enim similiter esse dicimus formam' m corpore et nautam

m naVl.

CAPUT XXVII.

QUOD DEUS NON SIT FORMA ALICUJUS CORPORIS.

Ostenso igitur quod Deus non sit esse omnium¹ similiter ostendi potest
quod Deus non sit alicujus rei forma.

1. Nam divinum esse potest esse alicujus rei quidditas, quae non sit ipsum
esse, ut ostensum est (c. 22.); quod autern est ipsum esse divinum, non est
aliud quam Deus. Impossibile est igitur Deum esse alicujus alterius formam.

2. Amplius: forma corporis non est ipsum esse, sed essendi principium3
Deus autem est ipsum esse; non ergo est Deus forma corporis. ’

3. Item: ex unione formae et materiae resultat aliquid compositum, quod
est totum, respectu materiae et formae. Partes autem sunt in potentia, re·
spectu totius; in Deo autem nulla est potentialita33 impossibile est igitur Deum
esse formam unitam alicui rei.

4. Adhuc: quod per se habet esse, nobilius est eo quod habet esse in alio.
Omnis autem forma alicujus corporis habet esse in alio. Quum igitur Deus
sit ens nobilissimum, quasi prima essendi causa, non potest esse alicujus
forma. .

5. Praeterea: hoc idem potest ostendi, ex aeternitate motus, sic: si Deus
est forma alicujus mobilis, quum ipse sit primurn movens compositum, erit
movens seipsum. Sed movens seipsum potest moveri et non movet—ig utrumque
igitur in ipso est. Quod autern est hujusmodi non habet motus indeficien-

