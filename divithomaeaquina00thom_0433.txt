 

*ig-v* ..- xJ-wxu ν- ‚A .

 

LmER 111. CAP. xc· 421

CAPUT XC.

QUOD BLECTIONES ET VOLUNTATES HUMANAE
SUBDANTUR DIVINAE PROVIDENTIAE.

(I. part. quaest. XXII. art. 2. ad 4.).

Ex quo patet, quod oportet etiam voluntates humanas, et electiones di·
vinae providentiae subditas esse. Omnia enim quae Deus agit, ex ordine
providentiae suae agit. Cum igitur ipse sit causa electionis et voluntatis
nostrae, electiones et voluntates nostrae divinae providentiae subduntur.

Amplius, omnia corporalia per spiritualia administrantur, sicut superius
(c. 78.) est ostensum. Spiritualia autem agunt in corporalia per voluntatem.
Si igitur electiones et motus voluntatum intellectualium substantiarum ad
Dei providentiam non pertinent, sequitur quod etiam corporalia ipsius pro-
videntiae subtrahantur, et sic totaliter nulla erit providentia.

Item: quanto aliqua sunt nobiliora in universo, tanto oportet quod magis
participent ordinem in quo bonum universi consistit. Unde Aristoteles in se·
cundo Physic. (t. c. 44.) arguit antiquos philosophos, qui ponebant casum
et fortunam in constitutione coelestium corporum, non autem in inferio-
ribus rebus. Substantiae autem intellectuales sunt nobiliores substantiis cor-
poralibus. Si igitur substantiae corporales quantum ad suas substantias et
actiones cadunt sub ordine divinae providentiae, multo magis substantiae
intellectuales.

Praeterea: ea quae sunt propinquiora fini magis cadunt sub ordine qui
est ad finem, nam eis mediantibus etiam alia ordinantur in finem. Actio-
nes autem substantiarum intellectualium propinquius ordinantur in Deum
sicut in finem, quam actiones aliarum rerum, sicut supra (c. 50.) ostensum
est. Magis igitur cadunt actiones intellectualium substantiarum sub ordine
providentiae qua Deus omnia in seipsum ordinat, quam actiones aliarum
rerum.

Adhuc: gubernatio providentiae ex amore divino procedit, quo Deus res
a se creatas amat; in hoc enim praecipue consistit amor, quod amans amato
bonum velit. Quanto ergo Deus aliqua magis amat, tanto magis sub ejus pro-
videntia cadunt. Hoc autem etiam sacra Scriptura docet (Psal. CXLIV. 20.)
dicens: Custodit Dominus omnes diligentes se,· et etiam Philosophus tradit in
decimo Ethic. (c. ιο.) dicens, quod Deus maxime curat de his qui diligunt
intellectum, tamquam de suis amicis. Ex quo etiam habetur quod maxime
substantias intellectuales amat. Sub ejus igitur providentia cadunt eorum
voluntates et electiones.

Amplius: bona interiora hominis, quae ex voluntate et electione depen-

dent, sunt magis propria homini quam illa quae extra ipsum sunt, ut ade-

ptio divitiarum, vel si quid aliud est hujusmodi. Unde per haec homo
dicitur ens bonus, non autem per illa. Si igitur electiones humanae, et
voluntatis motus non cadunt sub divina providentia, sed solum exteriores
proventus, verius erit quod res humanae sint extra providentiam, quam quod

providentiae subsint. Quod quidem ex persona blasphemantium inducitur

(Job XXII. 14.): Circa cardines coeli perambulat, nec nostra considerat ; et

