370 LIBER 111. cAP.. Lx.

CAPUT LX.

QUOD VIDENTES DEUM OMNIA SIMUL VIDENT IN Ipso. K
(I. part. quaest. XII. art. τα).

Cum autem ostensum -sit quod intellectus creatus divinamsubstantiam
videns, in ipsa Dei substantia omnes species rerum intelligat, quaec-umque
autem una specie videntur, oportet simul una visione videri, cum visio prin-
cipio visionis respondeat, necesse est ut intellectus qui divinam substantiam
videt, non successive, sed simul omnia contempletur.

Item: summa et perfecta felicitas intellectualis naturae {a Dei visione
consistit, ut supra (c. 25.) ostensum est. Felicitas autem non est secundum
habitum, sed secundum actum, cum sit ultima perfectio et ultimus finis. Ea
igitur quae videntur per visionem divinae substantiae, qua beati sumus, omnia
secundum actum videntur· non ergo unum prius et aliud posterius.- ,’

Adhuc. unaquaeque res, cum pervenerit ad suum ultimum finem, quiescit,
cum omnis motus sit ad acquirendum finem. Ultimus autem finis intelle-
ctus est visio divinae substantiae, ut supra (ibid.) ostensum est. Intellectus
igitur divinam substantiam videns non movetur de uno intelligibili m aliud.
Omnia igitur quae per hanc visionem cognoscit, simul actu considerat.

Amplius: m divina substantia intellectus omnes rerum species cognoscit,
ut ex dictis (c. 59.) patet. Quorumdam autem generum sunt species infinitae,
sicut numerorum, et figurarum, et proportionum. Intellectus igitur in divina
substantia videt infinita. Non autem omnia ea videre posset nisi simul videret,
quia infinita non est transire. Oportet igitur quod omnia quae intellectus
in divina substantia videt, simul videat.

Hinc est quod Augustinus dicit in decimo quinto De Trinit.(c.1'6.):

«Non erunt tunc volubiles nostrae cogitationeS, ab aliis et iu alia euntes et ν
redeuntes » ; sed omnem scientiam nostram uno simul conspectu videbimus. ’

CAPUT LXI.

QUOD PER VISIONENs DEI ALIQUIS SIT PARTICEPS VITAE AETERNAE.

Ex hoc autem apparet, quod per visionem praedictam intellectus creatus
vitae aeternae fit particeps. In hoc enim aeternitas a tempore differt,·;quod
tempus in quadam successione habet esse: aeternitatis vero esse est totum
simul. Jam autem ostensum est (c. 60.)‚ quod in praedicta visione non est
, aliqua successio, sed omnia quae per illam videntur, simulet unointuitu'
videntur. Illa ergo visio in quadarn aeternitatis participatione perficitur. Est
autem illa visio quaedam vita; actio enirn intellectus est vita quaedam. Fit
ergo per illam visionem intellectus creatus vitae aeternae· particeps,

Item: per obJecta actus specificantur. Objectum autem visionis praedi-
ctae est divina substantia secundum seipsam, non secundum aliquam ejus
similitudinem creatam, ut supra (c. 51.) ostensum est. Esse autem divinae
substantiae in aeternitate est, vel magis est ipsa aeternitas: ergo visio prae-
dicta in participatione aeternitatis est.

