262 LIBER 11. CAP. Lxxxvm.

Amplius: eorum quorum invenitur idem processus et terminus, oportet
esse idern originis principium. Sed in generatione hominis idem processus
corporis et animae, et idern terminus invenitur3 secundum enim quod figu-
ratio et quantitas membrorum procedit, et animae etiam operationes magis
ac magis manifestantur; nam prius apparet operatio animae sensitivae, et
tandem, corpore completo, operatio animae intellectivae. Ergo idem est prm-
cipium animae et corporis. Sed principi-um originis corporis est per decisio-
nem seminis. Ergo est et principium originis animae.

Adhuc. quod configuratur alicui, constituitur ex actione ejus cui cOnfi·
guratur; sicut cera, quae configuratur sigillo, accipit hanc configurationem
ex impressione sigilli. Constat autem corpus hominis et cujuslibet animalis
esse propriae animae configuratum3 talis est enim organorum dispositio
qualis competit ad operationes animae per eas exercendas. Corpus igitur
formatur ex actione animae; u'nde etiam Aristoteles dicit in secundo De
anima (t. c. 36.) quod anima est efficiens causa corporis. Hoc autem non
esset, nisi anima esset in semine; nam corpus per virtutem quae est in se-
mine, constituitur. Est igitur anima humana in semine hominis, et ita ex
decisione seminis originem habet.

Item: nihil vivit nisi per animam. Semen autern est vivum; quod patet
ex tribus: primo quidem, quia a vivente deciditur; secundo, quia in semine
apparet calor vitalis et operatio vitae, quae sunt rei viventis indicia: tertio,

quia semina plantarum terrae mandata, nisi in se vitam haberent, ex terra„

quae est exanimis, non possent calescere ad vivendum. Est igitur' anima in
semine, et sic ex decisione seminis vitam habet et originem capit.
Amplius: si anima non est ante corpus, ut ostensum est (c. 83.), neque
incipit esse cum seminis decisione, sequitur quod prius formetur corpus, et
postea ei infundatur anima de novo creata. Sed si hoc est verum, sequitur
ulterius quod anima sit propter corpus; quod enirn est propter aliud, inve-
nitur eo posterius, sicut vestimenta sunt propter hominem. Hoc autem est
falsum3 nam magis est corpus propter animam; finis enirn semper nobilior
est. Oportet igitur dicere quod anima simul curn decisione seminis oriatur.

CAPUT LXXXIX.

RESPONSIONES AD PRAEDICTA.

Ad faciliorem vero praemissarum rationum solutionem, praemittenda
sunt quaedam ad exponendum ordinem et processum generationis humanae,
et generaliter animalis.

Primo itaque sciendum est falsam esse opinionem quorumdam dicentium
quod opera vitae, quae apparent in embryone ante ultimum complementum,
non sunt ex aliqua anima vel virtute animae in eo exsistente, sed ex anima
matris. Si enim hoc esset verum, jam embryo non esset animal, quum omne
animal ex anima et corpore constet. Operationes etiam vitae non proveniunt
a principio activo extrinseco, sed ab intranea virtute; in quo praecipue a non
viventibus viventia videntur discerni, quorum est proprium movere seipsa.
Quod enim nutritur assimilat sibi nutrimentum3 unde oportet in nutrito esse
virtutem nutritionis activam, quum agens sibi simile agat; et multo est hoc
manifestius m operibus sensus3 nam videre et audire convenit alicui per vir-
tutem aliquam in ipso exsistentem, non in alio. Unde, quum embryo inve-

