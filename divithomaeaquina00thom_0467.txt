LIBER 111. CAP. cvm. 455

Item: in nobis falsitas accidit ex operatione intellectus componentis et
dividentis, ex hoc quod non absolute rei quidditatem apprehendit, sed rei
apprehensae aliquid componit. In operatione autem intellectus, qua appre-
hendit quod quid est, non accidit falsum nisi per accidens, secundum quod
in hac etiam operatione permiscetur aliquid de operatione intellectus com-
ponentis et dividentis. Quod quidem contingit in quantum intellectus noster
non statim, sed cum quodam informationis ordine ad cognoscendam quid-
ditatem alicujus rei pertingit3 sicut cum primum apprehendimus animal, et
dividentes per oppositas differentias, altera relicta, unam generi opponimus,
quousque perveniamus ad diffinitionem speciei: in quo quidem processu po-
test salsitas accidere, si accipiatur ut differentia generis, quod non est generis
differentia. Sic auten: procedere ad cognoscendum de aliquo quid est, est
intellectus ratiocinando discurrentis de uno ad aliud: quod non competit
substantiis intellectualibus separatis, ut supra (Lib. 11. c. 101.) ostensum
est. Non videtur igitur quod possit aliquis error accidere in cognitione hu-
jusmodi substantiarum: unde nec in voluntate earum peccatum accidere
potest.

Praeterea: cum nullius rei appetitus tendat nisi in proprium bonum, impos·
sibile videtur id cujus est singulariter unum solum bonum, quod in appetitu
erret; et propter hoc, etsi peccatum accidat in rebusnaturalibus propter de-
tectum contingentem in exsecutione appetitus, nunquam peccatum accidit in
appetitu naturali: semper enim lapis tendit deorsum, sive perveniat, sive im-
pediatur. In nobis autem peccatum accidit in appetendo, quia cum sit natura
nostra composita ex spirituali, et corporali, sunt in nobis plura bona. Aliud
enim est bonum nostrum secundum intellectum, et aliud secundum sensum,
vel etiam secundum corpus. Horum autem diversorum quae sunt hominis
bona ordo quidam est, secundum quod id quod est minus principale, ad prin—
cipalius referendum est: unde peccatum voluntatis in nobis accidit cum tali
ordine non servato appetimus id quod est nobis bonum secundum quid,
contra id quod est bonurn simpliciter. Talis autem compositio et diversitas
bonorum non est in substantiis separatis; quin immo omne eorum bonum
est secundum intellectum. Non est igitur in eis possibile quod sit peccatum
voluntatis, ut videtur. ” .

Adhuc: in nobis peccatum voluntatis accidit ex superabundantia, vel ex
defectu, in quorum medio virtus consistit. Unde in his in quibus non est ac-
cipere superabundantiam et defectum, sed solum medium, non contingit
voluntatem peccare: nullus enirn peccare potest in appetendo iustitiam, nam
ipsa iustitia medium quoddam est. Substantiae autem intellectuales separatae
non possunt appetere nisi bona intellectualia. Ridiculum enim est dicere,
quod bona corporalia appetant qui secundum suam naturam incorporei sunt,
aut bona sensibilia, quibus non est sensus. In bonis autem intellectualibus
non est accipere superabundantiam, nam secundum se media sunt superabun-
dantiae et defectus, sicut verum medium est inter duos errores, quorum unus
e‘st secundum plus, alter secundum* minus: unde sensibilia et corporalia bona
in medio sunt, prout secundum rationem sunt. Non videtur igitur quod sub-
stantiae intellectuales separatae secundum voluntatem peccare possint.

Amplius: magis a defectibus remota videtur substantia incorporea, quam
corporalis. In substantiis autem corporeis, quae sunt a contrarietate remotae,
nullus defectus accidere potest, scilicet in corporibus coelestibus ; multo igitur
minus in substantiis separatis, et a contrarietate remotis, et a materia, et a

