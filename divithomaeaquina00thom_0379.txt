 

Lmen 111. cAP. Lvn. 367

Per hoc autem excluditur error quorumdam qui dicebant quod anima
humana, quantumcumque elevetur, non potest ad aequalitatem superiorum
intellectuum pervenire.

CAPUT LVIII.

QUOD UNUS ALIO PERFECTIUS DEUM VIDI-:RE POTEST.
(I. part. quaest. XII. art. 6.).

Quia vero modus operationis consequitur formam quae est operationis
principium; visionis autem qua intellectus creatus divinam substantiam
videt, principium quoddam est lumen praedictum, ut ex dictis (c. 55.) patet:
necesse est quod secundum modum hujus luminis sit modus divinae vi·
sionis. Possibile est autem hujus luminis diversos esse participationis gra·
dus, ita quod unus eo perfectius illustretur, quam alius. Possibile igitur est
quod unus Deum videntium imperfectius alio videat, quamvis uterque vi·
deat ejus substantiam.

Adhuc: in quocumque genere est aliquod summum quod excedit alia,
est etiam invenire magis et minus secundum majorem propinquitatem, vel
distantiam ab ipso, sicut aliqua sunt magis et minus calida secundum quod
magis vel minus appropinquant ad ignem, qui est summe calidus. Deus
autem suam substantiam perfectissime videt, utpote qui solus eam com·
prehendit, ut supra (c. 55.) ostensum est. Igitur et eum videntium unus alio
magis vel minus substantiam eJus videt, secundum quod magis vel minus
ei appropinquat.

Amplius. lumen gloriae ex hoc ad divinam visionem elevat, quod est
quaedam similitudo intellectus divini, sicut jam (c. 53.) dictum est. Con-
tingit autem aliquid magis vel minus assimilari Deo. Possibile est igitur
aliquem perfectius vel minus perfecte divinam substantiam videre.

Item: cum finis proportionaliter respondeat his quae sunt ad finem,
oportet quod sicut aliqua diversimode praeparantur ad finem, ita diversimode
participent finem. Visio autem divinae substantiae est ultimus finis cujus-
libet intellectualis substantiae, ut ex dictis (c. 25. et 50.) patet. Intellectuales
autem substantiae non omnes aequaliter praeparantur ad finem; quaedam·
enim sunt majoris virtutis, et quaedam minoris. Virtus autem est via ad
felicitatem. Oportet igitur quod in visione divina sit diversitas, qua quidam
perfectius, quidam minus perfecte divinam substantiam videant.

Hinc est quod ad hanc felicitatis differentiam designandam Dominus
dicit (Joan. XIV. 2.): In domo Patris mei mansiones multae sunt.

Per hoc autern excluditur error quorumdam qui dicunt omnia praemia
esse aequalia.

Sicut autem ex modo visionis apparet diversus gradus gloriae in beatis,
ita ex eo quod videtur, apparet gloria eadem; nam cujuslibet felicitas ex hoc
est, quod Dei substantiam videt, ut probatum est (c. 25.). Idem ergo est quod
· omnes beatos facit, non tamen ab eo omnes aequaliter beatitudinem capiunt.
’ Unde praedictis non obviat quod Dominus (Matth. XX.) omnibus laboran-
tibus‘in vinea, licet non aequaliter laboraverint, idem tamen praemium red-
defluum docet, scilicet denarium, quia idem est quod omnibus datur in prae·
mium ad videndum et fruendum, scilicet Deus,

