24 LmER 1. cAP. xx.

alia corpora nobilitatem. Id ergo quo nihil est nobilius, corpus non est. Hoc
autem est Deus. Ergo non est corpus.

7. Item: inveniuntur rationes Philosophorum (Phys. VIII. t. c. 52. et seqq.)
ad idem ostendendum, procedentes ex aeternitate motus, in hunc modum:
In omni motu sempitern0‚ oportet quod primum movens non moveatur,
neque per se, neque per accidens, sicut ex supradictis (c. 13.) patet. Corpus
autem coeli movetur circulariter motu sempitern03 ergo primus motor eius
non movetur neque per se, neque per accidens. Nullum autem corpus movet
localiter nisi moveatur; eo quod oportet motum et movens esse simul. Et
sic corpus movens moveri oportet, ad hoc quod sit simul cum corpore moto.
Nulla etiam virtus in corpore movet, nisi per accidens moveatur3 quia, moto
corpore, movetur per accidens virtus corporis. Ergo primus motor coeli non
est corpus neque virtus in corpore3 hoc autem ad quod ultimo reducitur
motus coelisicut ad primum movens immobile, est Deus. Deus igitur non
est corpus.

8. Adhuc: nulla potentia infinita est potentia in magnitudine. Potentia
primi motoris est potentia infinita. Ergo non est in aliqua magnitudine. Et
sic Deus, qui est primus motor, neque est corpus, neque est virtus in corpore.

Prima sic probatur: Si potentia alicujus magnitudinis est infinita, aut erit
magnitudinis finitae aut infinitae. Magnitudo infinita nulla est, ut probatur
in tertio Physic. (c. VII. t. c. 39 et seqq.)‚ et in primo De coelo et mundo
(c. V. t. c. 35-75.); magnitudinis autem finitae non est possibile esse po-
tentiam infinitam3 et sic in nulla magnitudine potest esse potentia infinita.

Quod autem in magnitudine finita non possit esse potentia infinita, sic
probatur: Aequalem effectum quem facit potentia minor tempore majori,
facit potentia major tempore minori, qualiscumque sit ille effectuS, sive sit
secundum alterationem, sive secundum motum localem, sive secundum
quemcumque alium motum. Sed potentia infinita est major omni potentia
finita, ergo oportet quod in minori perficiat effectum velocius movendo quam
potentia quaecumque finita: nec potest esse, quod in minori quod sit tempus.
Relinquitur igitur, quod ‘hoc erit in indivisibili temporis, et sic movere et
moveri et·motus essent in instanti, cujus contrarium demonstratum est in
sexto Physic. (c. 111.t. c. 29-32.). Quod autem non possit potentia infinita
magnitudinis finitae movere in tempore, sic iterum probatur: Sit potentia
infinita, quae est A, accipiatur autem pars ejus, quae est A B, pars igitur ista
movebit in tempore majori; oportebit tamen esse aliquam proportionem hujus
temporis ad tempus in quo movet tota potentia, cum utrumque tempus sit
finitum. Sint igitur haec duo tempora in decupla proportione se ad invicem
habentia3 non enirn quantum ad hanc rationem differt istam, vel aliam pro·
portionem dicere: si autem« addatur ad potentiam praedictam finitam, diminui
oportebit de tempore secundum proportionem additionis ad potentiam finitam,
cum major potentia in minori tempore moveat. Si ergo addatur decuplum,
illa potentia movebit in tempore, quod erit decima pars temporis in quo mo-
vebat prima pars accepta infinitae potentiae, scilicet,A B; et tamen haec po-
tentia, quae est decuplum ejus, est potentia finita, cum habeat proportionem
determinatam ad potentiam finitam. Relinquitur igitur, quod in aequali tem·
pore moveat potentia finita et infinita, quod est impossibile. Non igitur po·
tentia infinita magnitudinis finitae potest movere in tempore aliquo. ·

Quod autem potentia primi motoris sit infinita, sic probatur: Nulla. po-
tentia finita potest movere tempore infinit03 sed potentia primi motoris movet

