540 LIBER 1v. CAP. 1.

prehendit. Multo igitur minus pertingere poterit ad comprehendendum na·
turas illarum rerum quarum pauca accidentia capimus sensu, et adhuc minus
illarum quarum accidentia capi non possunt, etsi per quosdam deficientes
effectus participetur. Sed et si ipsae naturae rerum essent nobis cognitae,
ordo tamen earum, secundum quod a divina providentia et ad invicem di-
sponuntur et diriguntur in finem, tenuiter nobis notus esse posset, quum 'ad
cognoscendam rationem divinae providentiae non pertingamus.

Si igitur ipsae viae imperfecte cognoscuntur a nobis, quomodo per eas
ad perfecte cognoscendum ipsarum viarum principium poterimus pervenire,
quod sine proportione excedit vias praedictas? Etiamsi vias ipsas cognosce-
remus perfecte, nondum tamen perfecta principii cognitio nobis adesset.

Quia igitur debilis erat Dei cognitio ad quam homo per vias praedictas
intellectuali quodam quasi intuitu pertingere poterat, ex superabundanti bo-
nitate, ut firmior esset hominis de Deo cognitio, quaedam de seipso homi-
nibus revelavit, quae intellectum humanum excedunt; in qua quidem reve-
latione secundum congruentiam hominis quidam ordo servatur, ut paulatim ‚
de imperfecto veniat ad perfectum, sicut in ceteris rebus mobilibus accidit.

Primo igitur sic homini revelantur ut tamen non intelligantur, sed sola
quasi audita credantur, quia intellectus hominis, secundum hunc statum qno
sensibilibus est connexus, ad ea intuenda quae omnes proportiones sensus
excedunt omnino elevari non potest3 sed, quum a sensibilium connexione μ
fuerit liberatus, tunc elevabitur ad ea quae revelantur intuendas

Est igitur triplex cognitio hominis de divinis. Quaru‘m prima est secun·
dum quod homo naturali lumine rationis per creaturas in Dei cognitionem
ascendit3 secunda est prout divina veritas, intellectum humanum excedens,
per modum revelationis m nos descendit, non tamen quasi demonstrata ad
videndum, sed quasi sermone prolata ad credendum; tertia est secundum
quod mens humana elevatur ad ea quae sunt revelata perfecte intuenda.

Hanc igitur triplicem cognitionem Job in verbis propositis insinuat. Quod
enim dicit: Ecce, haec ex parte dicta sunt viarum ejus, ad illam cognitionem
pertinet qua per viam creaturarum in Dei cognitionem noster intellectus
ascendit. Et quia has vias imperfecte cognoscimus, recte adjunxit. ex parim
ex parte enim cognoscimus, sicut Apostolus dicit (Ι. Corinth. XIII. 9.) Quod
vero subdit: Et quum vix parvam stiuam sermonis ejus audierimus, ad secun-
dam cognitionem pertinet, prou-t divina nobis credenda per modum locutionis
revelantur; fides enim, ut dicitur (Rom. X. 17. ), est ex auditu, auditus autem
per verbum Christi, de quo etiam dicitur (Joann. XVII. 17.): Sanatifica eos
in veritate. Sermo tuus veritas est. Sic igitur, quia revelata veritas de divinis
non videnda, sed credenda proponitur, recte dicit· audierimus. Quia vero haec
imperfecta cognitio effluit ab illa perfecta cognitione qua divina veritas in
seipsa videtur, dum a Deo, mediantibus angelis, revelatur, qui vident faciem
Patris, recte nominat stillam; unde et (Joe1.111. 18.) dicitur: In die ma stil-
labunt montes dulcedinem. Sed quia non omnia mysteria quae inprima veritate
visa angeli et alii beati cognoscunt, sed quaedam pauca nobis revelantur,
signanter addidit: parvam: dicitur enim (Eccli. XLIII. 35.:) Quis magnificabit
eum sicut est ab initio? Multa abscondita sunt majora his,· pauca enim vidimus
operum ejus; et Dominus discipulis dicit (Joann. XVI. 12.:) Malui habeo vobis
dicere; sed non potestis portare modo. Haec etiam pauca quae nobis revelantur,
sub quibusdam similitudinibus et obscuritatibus verborum nobis proponuntur,
ut ad ea quoque capienda soli studiosi perveniant, alii vero quasi occulta

