176 LIBER 11. cAP. thv.

nulla diversitate meritorum pensata, quum retributio merentibus debeatur.
Deus autem, ut supra ostensum est (c. 28.)‚ ex nullo debito, sed ex mera
liberalitate res in esse produxit3 unde diversitas creaturarum diversitatem
meritorum non praesupponit. Item, quum bonum totius sit melius quam
bonum singularum partium, non est optimi factoris diminuere bonum totiuS,
ut aliquarum partium augeat bonitatem3 non enim aedificator fundamento
tribgit eam bonitatem quam tribuit tecto, ne domum faciat ruinosam3 factor
igitur omnium Deus non faceret totum universum suo genere optimum, si

'faceret omnes partes aequales, quia multi gradus bonitatis in universo dees-
sent, et sic esset imperfectum.

' CAPUT XLV.

QUAE SIT PRIMA CAUSA DISTINCTIONIS RERUM SECUNDUM VERITATEM.
(I. part. quaest. XLVII. art.¹ 1. et 2.).

Ostendi autem ex praedictis potest quae sit vere prima distinctionis rerum
causa.

Quum enim omne agens intendat suam similitudinem in effectum ‘indu-
cere, secundum quod effectum capere potest, tanto hoc agit perfectius, quanto
agens perfectius est3 patet enirn quod quanto aliquid est calidius, tanto facit
magis calidum, et quanto est aliquis melior artifex, tanto formam artis per-
fectius inducit in materiam. Deus autern est perfectissimum agens. Suam
igitur similitudinem in rebus creatis ad eum pertinebat inducere perfectissime,
quantum naturae creatae convenit. Sed perfectam Dei similitudinem non
possunt consequi res creatae secundum unam solam speciem creaturae,*quia,
quum causa excedat effectum, quod est in causa simpliciter et unite, in
effectu invenitur composite et multipliciter, nisi effectus pertingat ad speciem
causae ; quod in proposito dici non potest; non enim creatura potest esse Deo

aequalis. Oportuit igitur esse multiplicitatem et varietatem in rebus creatis, ad

hoc quod inveniretur in eis Dei similitudo perfecta secundum modum suum,

Amplius: sicut ea quae fiunt ex materia sunt in potentia materiae pas·
siva, ita quae fiunt ab agente oportet esse in potentia activa agentis.'Non
autempotentia passiva materiae perfecte reduceretur in actum, si ex materia
fieret unum tantum eorum ad quae materia est in potentia. Ergo si aliquis
agens quus potentia est ad plures effectus faceret unum illorum tantum, po·
tentia ejus non ita complete reduceretur in actum sicut quum facit plura. Per
hoc autem quod potentia activa reducitur in actum, effectus consequitur si-
militudinem agentis. Ergo non esset perfecta Dei similitudo in universo, si
esset unus tantum gradus omnium entium. Propter hoc igitur est distinctio
in rebus creatis, ut perfectius Dei similitudinem consequantur per multa quam
per unum.

Adhuc: quanto aliquid in pluribus est Deo simile, tanto perfectius ad
ejus similitudinem accedit. In Deo autem est bonitas et diffusio bonitatis iri
alia. Perfectius igitur accedit res creata ad Dei similitudinem, si non solum
bona est, sed etiam ad bonitatem aliorum agere potest, quam si solum in
se bona esset; sicut similius est soli quod lucet et illuminat, q'uam quod lucet
tantum. Non autem posset creatura ad bonitatem alterius creaturae agere,
nisi esset in rebus creatis pluralitas et inaequalitas; quia agens est aliud a

