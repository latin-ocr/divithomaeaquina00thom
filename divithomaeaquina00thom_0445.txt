unm< 111. cAP. ξονι. 43 3

impleat per orationem sibi propositam, non est mirandum si quandoque eorum
etiam quos praecipue diligit petitionem non implet, ut impleat quod petenti
magis expedit ad salutern, propter quod a Paulo stimulum carnis non amo-
vit, quamvis hoc ter peteret, providens hoc ei esse utile ad humilitatis con·
servationem, ut habetur 1n II. Cor. (XII. 7·..9) Unde et (Matth. XX. 22.)
quibusdam Dominus dixit: Nescitis quid petatis; et (Rom. VIII. 26.) dicitur:

‘Num quid oremus sicut oportet, nescimus. Et propter hoc Augustinus dicit m
epist. ad Paulinum et Therasiam: « Bonus Dominus, qui non tribuit saepe

quod volumus, ut quod mallemus attribuat 22.
“ Patet igitur ex praemissis quod aliquorum quae fiunt a Deo causa sunt

Δ Ι orationes, et pia desideria. Ostensum est autern supra (c. 77.), quod divina

 

providentia causas alias non excludit, quin potius ordinat eas ad hoc quod
ordo quem apud se statuit, rebus imponatur; et sic causae secundae non re-
pugnant providentiae, sed magis providentiae exsequuntur effectum. Sic ergo
orationes, apud Deum efficaces sunt, non tamen ordinem immutabilem di-
vinae providentiae solvunt, quia et hoc ipsum quod tali petenti hoc conce-
datur, sub ordine divinae providentiae cadit. Simile est ergo dicere non esse.
orandum, ut aliquid consequamur a Deo, quia ordo suae providentiae est
immutabilis, ac si diceretur quod non est ambulandum ut perveniamus ad
locum, nec comedendum ut nutriamur; quae omnia patet esse absurda.

⁷ Excluditur ergo ex praemissis duplex error circa orationem. Quidam enim
dixerunt nullum esse orationis fructum; quod quidem dicebant tam illi qui
negabant divinam providentiam, sicut Epicurei, quam illi qui res humanas
divinae providentiae subtrahebant, sicut aliqui Peripateticorum, nec non et
1111 qui-omnia quae providentiae subsunt, ex necessitate contingere arbitra-
bantur, sicut Stoici. Ex his enim omnibus sequitur quod nullus sit orationis
fructus, et per consequens quod omnis deitatis cultus fiat in vanumo qui qui-
dem error tangitur (Malach.III. 14.): Dixistis, inquit, vanus estqui servit Deo ;
et quod emolumentum, quia custodivimus praecepta ejus, et quia ambulavimus tri-
stes coram Domino exercituum?

Quidam vero e contrario divinam dispositionem orationibus vertibilem
esse dicebant, sicut et Aegyptii dicebant, quod fatum orationibus, et quibus-
dam imaginibus, et subfumigationibus, sive incantationibus vertebatur3 et ad
hunc sensum pertinere videntur quaedam quae in Scripturis divinis dicuntur
secundum id quod prima facie apparet ex eis. Dicitur enim (Isa.XXXV111.1-5.)
q'uod Isaias ex mandato Domini dixit Ezechiae regi: Haec dicit Dominus:
Dispone domui tuae, quia morieris tu, et non vives ; et quod post orationem Eze-
chiae sactum est verbum Domini ad Isaiam dicens.- Vade et dic Ezechiae: Audivi
orationem tuam, ecce ego adjiciam super dies tuos quindecim annos ,· et (Hier. XVIII.
7. et 8.) dicitur ex persona Domini: Repente loquar adversus gentem, et adversus
regnum, ut eradicem, et destruam, et disperdam illud. Si poenitentiam egerit gens illa a
malo suo quod locutus sum adversus eam, agam et ego poenitentiam super malo quod
cogitavi ut facerem ei ‚· et (Joel. ΙΙ. 13. et 14.): Convertimini ad Dominum Deum

vestrum, quia benignus, et misericors est. Quis scit si convertatur et ignoscat Deus?
· Haec autem: si secundum suam superficiem intelligantur, ad inconveniens
ducunt. Sequitur enim primo quod voluntas Dei sit mutabilis: item quod
aliquid ex tempore Deo adveniat, et ulterius quod aliqua quae temporaliter
in creaturis sunt, sint causa alicujus exsistentis in Deo, quae sunt manifeste
impossibilia, sicut ex superioribus patet.

Adversantur etiam auctoritatibus sacrae Scripturae, quae infallibilem con-

S. Tuon! Summa contra Gentiles 28

