90 LIBER 1. CAP. Lxxm.

pararetur ad ipsam quasi potentia ad actum, et quod esset'compositio in Deo:
quae omnia supra improbata sunt. Non est igitur possibile quod divina vo·
luntas sit aliquid additum divinae essentiae.

CAPUT LXXIV.

QUOD PRINCIPALE VOLITUM DEI EST DIVINA ESSEN‘fIa.

(I. part. q. XIX. art. ι. ad 3. et De potent. q. ΙΙΙ. art. 17. ad 14).

Ex hoc autem ulterius apparet quod principale divinae voluntatis volitum
est ejus essentia. Bonum enim intellectum est objectum voluntatis, ut dictum
est (c. 72..) Illud autem quod a Deo principaliter intelligitur, est divina es-
sentia, ut supra probatum est (c. 48. >3 divina igitur essentia est id de quo
principaliter est divina voluntas.

Item: appetibile comparatur ad appetitum, sicut movens ad motum, ut
supra dictum est (c. 44), et similiter se habet volitum ad volentem, cum* vo-
luntas sit de >genere appetitivarum potentiarum. Si igitur voluntatis divinae
sit aliud principale volitum, quam ipsa Dei essentia, sequetur quod aliquid
aliud sit superius divina voluntate, quod ipsam movet, cujus contrarium ex
praedictis (c. 44.) patet. *

Praeterea: principale volitum est unicuique volenti causa volendi3 cum
enim dicimus: Volo ambulare ut saner, causam nos reddere arbitramur3 et
si quaeratur, quare vis sanari, procedetur in assignatione causarum quousque
perveniatur ad finem ultimum, qui est principale volitum, quod est causa vo-
lendi per seipsum Si igitur Deus aliquid aliud principaliter velit quam se-
ipsum, sequetur quod aliquid aliud sit ei causa volendi. Sed suum velle est

suum esse, ut ostensum est (e. 73); ergo aliquid aliud erit ei causa essendi:
quod est contra rationem primi entis -

Adhuc: unicuique volenti principale volitum est suus ultimus finis; nam

finis est per se volitus, et per quem alia fiunt volita. Ultimus autem finis est
ipse Deus, quia ipse est summum bonum, ut ostensum est (c. 41.); ipse igitur
est principale volitum suae voluntatis.

Amplius: unaquaeque virtus ad suum obiectum principale secundum ae-
qualitatem proportionatur3 nam virtus rei secundum objecta mensuratur, ut
patet per Philosophum m primo De coelo et mundo (t. c. 1 17. ). Voluntas 1gitur
essentiae ex aequo proportionatur principali objecto, et similiter intellectus,

et etiam sensus. Divinae autem voluntati nihil ex aequo proportionatur nisi
ejus essentia3 igitur principale objectum divinae voluntatis est essentia ‘³

divina.

η Cum autem divina essentia sit Dei intelligere, et omnia aha quae inipso -,·
esse dicuntur, manifestum est ulterius, quod eodem modo principaliter vult ,ἰ
se intelligere, se velle, se esse unum, et quidquid aliud est hujusmodi.

