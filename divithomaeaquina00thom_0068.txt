56 LIBER 1. CAP. xmv.

scientia tua ex me ,set (Rom. XI. 33.): O altitudo divitiarum sapientae et scien·
tiae Dei!

Hujus autem fidei veritas in tantum apud homines invaluit ut ab inteni-
gendo nomen Dei imponerent; nam Theos, quod secundum Graecos Deum
significat, dicitur a theaste, quod est considerare vel videre.

CAPUT XLV.

QUOD INTELLIGERE DEI EST SUA ESSENTIA.
(I. part. quaest. XIV. art. 4.).

⁷ v »ν

Ex hoc autem quod Deus est intelligens, sequitur quod suum intelligere
est sua essentia3 intelligere enirn est actus intelligentis in ipso existens, non
in aliquid extrinsecum transiens, sicut calefactio transit in calefactum: non
enim aliquid patitur intelligibile ex hoc quod intelligitur, sed intelligens per-
ficitur. Quidquid autem est in Deo, est divina essentia3 intelligere ergo Dei
est divina essentia, et divinum esse est ipse Deus ; nam Deus est sua essentia
et suum esse.

Praeterea: intelligere comparatur ad intellectum sicut esse ad essentiam3
sed esse divinum est ejus essentia, ut supra (c. 22.) probatum est; ergo in-
telligere divinum est ejus intellectus. Intellectus autem divinus est Dei es·
sentia, alias esset accidens Deo; oportet igitur quod intelligere divinum sit*
ejus essentia.

Amplius: actus secundus est perfectior quam actus primus, sicut consi-
deratio quam scientia3 scientia autem vel intellectus Dei est ipsa ejus es-
sentia, si est intelligens, ut ostensum est (c. 41.), cum nulla perfectio conveniat
ei participative, sed per essentiam, ut ex superioribus patet (c. 22. et 23.). Si
igitur sua consideratio non sit sua essentia, aliquid erit sua essentia nobilius
et perfectius, et sic non erit in fine perfectionis et bonitatis; unde non erit
primum.

Adhuc: intelligere est actus intelligentis3 si igitur Deus intelligens non
sit suum intelligere, oportet quod comparetur ad ipsum, sicut potentia ad
actum, et ita in Deo erit potentia et actus, quod est impossibile, ut probatum
est (c, 16. et 17;).

Item: omnis substantia est propter suam operationem; si igitur operatio
Dei sit aliquid aliud quam divina substantia, erit finis ejus aliquid aliud a s
se, et sic Deus non erit sua bonitas, cum bonum cuiuslibet sit finis ejus.

Si autem divinum intelligere est ejus esse, necesse est quod intelligere
ejus sit simplex, aeternum et invariabile, et actu tantum exsistens, et omnia
quae de divino esse probata sunt. Non est igitur Deus in potentia intelligens,
aut de novo aliquid intelligere incipiens, vel quamcumque mutationem aut
compositionem in intelligendo habens. ’

