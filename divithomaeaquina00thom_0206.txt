194 ’ LIBER 11. cAP. Lv11.

CAPUT LVII.

POSITIO PLATONIS DE UNIONE ANIMAE INTELLECTUALIS AD CORPUS.
(I. part. quaest. LXXVI. art. L).

Ex his autem et similibus rationibus aliqui moti, dixerunt, quod nulla
substantia intellectualis potest esse forma corporis. Sed quia ‘huic positioni
ipsa hominis natura contradicere videbatur, quia ex anima intellectuali, et
corpore videtur esse compositus, excogitaverunt quasdam vias per quas na-
tura hominis salvarent.

Plato igitur posuit, et ejus sequaces, quod anima intellectualis non unitur
corpori sicut forma materiae, sed solum sicut motor mobili, dicens animam
esse in corpore sicut nauta est in navi3 et sic unio animae et corporis non
esset nisi per contactum virtutis, de quo supra (c. praec.) dictum est. ’

Hoc autem videtur inconveniens. Secundum praedictum enim contactum
non fit aliquid unum simpliciter, ut (c. praec.) ostensum est. Ex unione autem
animae et corporis fit homo. Relinquitur igitur quod homo non sit unum
simpliciter, et per consequens nec ens simpliciter, sed ens per accidens.

Ad hoc autem evitandum, Plato posuit quod homo non sit aliquid ‘com-
positum ex anima et corpore, sed quod ipsa anima utens corpore sit homo:
sicut Petrus non est aliquid compositum ex homine, et indumento, sed homo-
utens indumento.

Hoc autem esse impossibile ostenditur. Animal enim et homo sunt quae-
dam sensibilia, et naturalia. Hoc autem non esset, si corpus, et ejus partes
non essent de essentia hominis, et animalis, sed tota essentia utriusque esset
anima secundum positionem praedictam (c. praec.). Anima enim non est
aliquid sensibile, neque materiale. Impossibile est igitur hominem, et animal
esse animam utentem corpore. Non autern aliquid ex corpore et anima com-
positum.

Item: impossibile est quod eorum quae sunt diversa secundum esse,
sit operatio una. Dico autem operationem unam, non ex parte ejus in quod
terminatur actio, sed secundum quod egreditur ab agente. Multi enirn trahentes
navim, unam actionem faciunt ex parte operati, quod est unum, sed tamen
ex parte trahentium sunt multae actiones, quia sunt diversi impulsus ad
trahendum. Cum enim actio consequatur formam, et virtutem, oportet quod
quorum sunt diversae formae, et virtutes, esse et actiones diversas. Quamvis
autem animae sit aliqua operatio propria, in qua non communicat corpus,
sicut intelligere3 sunt tamen aliquae operationes communes sibi 'et corpori,
ut timere, irasci, et sentire, et hujusmodi. Haec enim accidunt secundum ali-
quam transmutationem 'alicuius determinatae partis corporis. Ex quo pat'et
quod simul sunt. animae et corporis operationes. Oportet igitur ex anima et
corpore unum fieri, et quod non sint secundum esse diversa.

Huic autem rationi secundum Platonis sententiam obviatur: nihil enim
inconveniens est moventis, et moti, quamvis secundum esse diversorum, esse
eumdem actum; nam motus est idem quod actus moventis, sicut a quo est,
moti autem, sicut in quo est. Sic igitur Plato posuit praemissas operationes
esse animae corporique communes, ut videlicet sint animae sicut moventis,
et corporis sicut moti.

