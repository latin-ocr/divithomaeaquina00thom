410 · LIBER 111. CAP. Lxxxlv.

a tempore non sunt coelestibus motibus subjecta. Intellectus autem in sua
operatione abstrahit a tempore sicut a loco: considerat enim universale quod
est abstractum ab hic et nunc. Non igitur operatio intellectualis subditur
coelestibus motibus.

Adhuc: nihil agit ultra suam speciem: ipsum autem intelligere transcendit
speciem et formam cuiuscumque corporis agentis, quia omnis forma cor·
porea est materialis et individuata. Ipsum autern intelligere habet speciem a
suo objecto, quod est universale et immateriale. Unde nullum corpus per
formam suam corpoream intelligere potest. Multo igitur minus potest quod-
cumque corpus causare ipsum intelligere in alio.

Item: secundum illud quo aliquid unitur superioribus, non est inferioribus
subjectum3 anima autem nostra, secundum quod intelligit, unitur substantiis
intellectualibus, quae sunt superiores ordine naturae corporibus coelestibus.
Non enim potest anima nostra intelligere nisi secundum quod lumen intel-
lectuale inde sortitur. Impossibile est ergo quod intellectualis operatio directe
motibus coelestibus subdatur. - ,.

Praeterea: huic rei fidem faciet si consideremus quae a ΡΙἋὶΙοεορῙῑὶεβίῐεει
hoc sunt dicta. Antiqui enim philosophi naturales, ut Democritus-Empe-
docles, et hujusmodi, posuerunt quod intellectus non differt-a sensu, ,ut patet
in quarto Metaph. (t. c. 21.), et in tertio De anima, et ideo sequebatur quod
intellectus sit quaedam virtus corporea sequens corporum transmutationem:

quod ita esse etiam de intellectu propter hoc dixerunt, quod cum transmu0-

tatio inferiorum corporum sequatur transmutationem corporum superiorum,
intellectualis operatio sequetur corporum coelestium motus, secundum illud
Homeri: Talis est intellectus in diis et hominibus terrenis, qualem in· diem
inducit pater virorum deorumque, scilicet sol, vel magis Jupiter, quem di-
cebant summum Deum, intelligentes per ipsum totum coelum, ut patet per
Augustinum in quarto De civit. Dei (c. 11..)

Hinc etiam processit Stoicorum opinio, qui dicebant cognitionem intel «

lectus causari ex hoc, quod' imagines corporum nostris mentibus imprimuntur,
sicut speculum quoddam, vel sicut pagina recipit litteras impressas absque
hoc quod aliquid agat, ut Boetius narrat in quinto De cons. (Prosa *Iqut
metr. 4.); secundum quorum sententiam sequebatur quod maxime rex 'im-
pressione corporum coelestium intellectuales notiones nobis imprimerentur.

Unde et Stoici fuerunt qui praecipue necessitate quadam fatali hominum vi·

tarn duci posuerunt.

Sed haec positio inde falsa apparet, ut Boetius ibidem dicit, quia iamir

lectus componit et dividit, et comparat suprema ad infima, et cognoscit uui.-
versalia, et simplices formas, quae in corporibus non inveniuntur;‹20t¹ sic
manifestum est, quod intellectus non est sicut recipiens tantum imagines
corporum, sed habet aliquam virtutem corporibus altiorem3. nam sensus
exterior, qui solum imagines corporum recipit, ad praedicta senon extendit.

Omnes autem sequentes philosophi, intellectum a sensulvdiscefltnen'te&
causam nostrae scientiae non aliquibus corporibus, sed rebus immaterialibus
attribuerunt, sicut Plato posuit (in Parmen. Tim. et sexto De repub) cau·

sam nostrae scientiae esse ideas, Aristoteles autem (tertio De anima t. c, 1-7 .).-

intellectum agentem.

Ex his omnibus est accipere, quod ponere corpora coelestia esse cau— ,ἶ

sam nobis intelligendi, est consequens opinionem eorum qui ponebant in·
tellectum a sensu non distare, ut patet etiam per Aristotelem in liboeoDe anima-5·

 

