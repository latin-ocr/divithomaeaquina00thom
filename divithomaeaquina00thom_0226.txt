214 LIBER ΙΙ. CAP· LXVIII.

a materia aut ei immersum, sicut aliae formae materiales3 quod ejus operatio
intellectualis ostendit, in qua non communicat materia corporalis. Quia tamen
ipsum intelligere animae humanae indiget potentiis quae per quaedam organa
corporalia operantur, scilicet imaginatione et sensu, ex hoc ipso declaratur
quod naturaliter unitur corpori ad complendam speciem humanam.

CApuT LXIX.

SOLUTIO RATIONUM QUIBUS SUPRA PROBATUR
QUOD SUBSTANTIA INTELLECTUALIS NON POTEST CORPORI UNIRI
UT FORMA.

His autern consideratis, non est difficile solvere quae contra praedictam
unionem supra posita sunt.

In prima enim ratione falsum supponitur3 non enim corpus et anima sunt
duae substantiae actu exsistentes, sed ex eis duobus fit una substantia actu
exsistens; corpus enim hominis non est idem actu, praesente anima et absente,
sed anima facit ipsum actu esse. ἢ

Quod autem secundo objicitur, formam et materiam in eodem genere
contineri, non sic verum est quasi utrumque sit species unius generis, sed

quia sunt principia ejusdem speciei. Sic igitur substantia intellectualis et*

corpus, quae, seorsum exsistentia, essent diversorum generum species, prout
uniuntur, sunt unius generis, ut principia.

Non autem oportet substantiam intellectualem esse formam materialem,
quamvis esse ejus sit 1n materia, ut tertia ratio procedebat; non enim est
in materia sicut materiae immersa vel a materia totaliter comprehensa, ‘sed
alio modo, ut dictum est. ·

Nec tamen, per hoc quod substantia intellectualis unitur corpori ut forma,
removetur quod a philosophis dicitur (tertio De anima, t. c. 9.), intellectum
esse a corpore separatum; et est quarta ratio. Est enirn in anima conside-
rare et ipsius essentiam et potentiam ejus. Secundum essentiam quidem suam,
dat esse tali corpori; secundum potentiam vero, operationes proprias efficit.
Si igitur operatio animae per organum corporale completur, oportet quod
potentia animae, quae est illius operationis principium, sit actus illius partis
corporis per quam operatio ejus completur, sicu: visus est actus oculi. Si
autem operatio ejus non compleatur per organum corporale, potentia ejus
non erit actus alicujus corporis; et per hoc dicitur intellectus esse separatus,
non quin substantia animae, cujus est potentia intellectus, nec anima intel·
lectiva sit corporis actus, ut forma dans tali corpori esse.

’ Non est autem necessarium, si anima secundum suam substantiam est·

forma corporis, quod omnis ejus operatio sit per corpus, ac per hoc omnis
ejus virtus sit alicujus corporis actus, ut quinta ratio procedebat. Jam enim
ostensum est quod anima humana non sit talis forma quae sit totaliter im-

mersa materiae, sed est inter omnes alias formas maxime supra materiam-

elevata3 unde et operationem producere potest absque corpore, id est quasi
non dependens a corpore in operandO, quia nec etiam in essendo dependet
a corpore. “

Eodem etiam modo patet quod ea, quibus Averroes suamopinionem conr ἢ

’.ἶᾶἕέᾶἢῐω Α ἦλα ⁴ ..t

