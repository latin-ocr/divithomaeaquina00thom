366 LIBER 111. CAP. LVI.

sunt, quae tamen in suis causis non de facili cognoscuntur. Verum est igitur
-2 quod maJus est intelligere divinam substantiam, quam quidquid est aliud
praeter ipsam, quod in seipso cognosci potest. Perfectioris tamen cogni·
tionis est cognoscere divinam substantiam, et in ea ejus effectus* videre,
quarn cognoscere divinam substantiam sine hoc quod videatur effectus in
ipsa. Et hoc quidem quod divina substantia videatur, absque cotnpoehen-
sione ipsius fieri potest. Quod autem omnia per ipsam intelligi possint et

cognoscantur, hoc absque comprehensione non potest accidere, ut ex prae-
· dictis patet.

CAPUT LVII.

”QUOD OMNIS INTELLECTUS CUJUSCUMQUE GRADUS
PARTICEPS ESSE POTEST DIVINAE VISIONIS.

Cum autem ad visionem divinae substantiae intellectus creatus quodam
supernaturali lumine subhmetur, ut patet ex dictis (c. 53 .), non est aliquis
intellectus creatus ita secundum suam naturam infimus, qui non ad hanc
visionem possit elevari. Ostensum est enim (c. 54.) quod lumen illud 'non
potest esse alicui creaturae connaturale, sed omnem creatam naturam ex·
cedit secundum virtutem. Quod autem fit virtute supernaturali, non impe·
ditur propter naturae diversitatem, cum divina virtus sit infinita. Undein
sanatione infirmi quae fit miraculose, non differt utrum aliquis multum vel
parum infirmetur. Diversus igitur gradus naturae intellectualis non impedit
quin infimum in tali natura intellectuali ad illam visionem perduci possit
praedicto lumine.

Adhuc· distantia intellectus secundum ordinem naturae supremi ad Deum
infimum est finita, a finito enirn ad finitum non potest esse infinita distantia.
Distantia igitur quae est inter infimum intellectum creatum et supremum
est quasi nihil in comparatione ad illam distantiam quae est inter supre-
mum intellectum creatum et Deum. Quod autem est quasi nihil, non po·
test variationem sensibilem facere, sicut distantia quae est inter centrum
terrae et visum est quasi nihil in comparatione ad distantiam quae est
inte? visum nostrum et octavam sphaeram, ad quam tota terra compar-ata
obtinet locum puncti. Et propter hoc nulla sensibilis variatio fit per hoc
quod astrologi in suis demonstrationibus utuntur visu nostro quasi centro
terrae. Nihil ergo differt quicumque intellectus sit qui ad Dei visionem
per lumen praedictum -elevetur, utrum summus, vel infirnus, vel⁴ medius.

Item: supra probatum est (c. 25. et 5ο.) quod omnis intellectus naturaliter
desiderat divinae substantiae visionem. Naturale autem desiderium· non po·
test esse inane. Quilibet igitur intellectus creatus potest pervenire ad di·
vinae substantiae visionem, non impediente inferioritate naturae.

Hinc est, quod (Matth. XXII. 30.), Dominus hominibus repromittit 'glo-
riam angelorum. Erunt, inquit de hominibus loquens, sicut angeli Dea· in
coelo; et Apoc. X. eadem mensura hominis et angeli esse perhibemu‘l’ro·
pter quod saepe in sacra Scriptura angeli in forma hominum deseribuntur,
vel in toto, sicut patet de angelis qui apparuerunt Abrahae in similitudine
virorum (Gen. XVIII .), vel in parte, sicut patet de animalibus (Enoch. 1. 8. ),
de quibus dicitur quod manus hominis erant sub pennis eorum. ’

