88 LIBER 1. cAP. Lxxn.

CAPUT LXXII.

QUOD DEUS EST VOLENS.
(J. part. quaest. XIX. art. 1. ).

Expeditis his quae ad divini intellectus cognitionem pertinent, nunc restat
considerare de Dei voluntate. Ex hoc enim, quod Deus est intelligens, se-
quitur quod sit volens. Cum enim bonum intellectus sit objectum proprium
voluntatis, oportet quod bonum intellectum, in quantum hujusmodi, sit vo-
litum; intellectum autem dicitur ad intelligentem. Necesse est igitur, quod
intelligens bonum, in quantum hujusmodi, sit volens. Deus autem intelligit -
bonum; cum enim sit perfecte intelligens, ut ex supradictis patet (c. 44.), in-
telligit ens simul cum ratione boni; est igitur volens.

Adhuc: cuicumque inest aliqua formarum, habet per illam formam habi-
tudinem ad ea quae sunt in rerum natura, sicut lignum album per suam al-
bedinem est aliquibus simile, et quibusdam dissimile. In intelligente autem
et sentiente est forma rei intellectae et sensatae, cum omnis cognitio sitper
aliquam similitudinem. Oportet igitur esse habitudinem intelligentis et sen-
tientis ad ea, quae sunt intellecta et sensata, secundum¹ quod sunt in rerum
natura: non autem hoc est per hoc, quod intelligunt et sentiunt, nam per hoc
magis attenderetur habitudo rerum ad intelligentem et sentientem, quia in-
telligere et sentire est secundum quod res sunt in intellectu et sensu, secundum
modum utriusque. Habet autem habitudinem sentiens et intelligens ad rem
quae est extra animam per voluntatem et appetitum, unde omnia sentientia
et intelligentia appetunt et volunt. Voluntas tamen proprie in intellectu est;
cum igitur Deus sit intelligens, oportet quod sit volens.

Amplius: illud quod consequitur omne ens, convenit enti, in quantum est
ens; quod autem est hujusmodi, oportet quod in eo maxime inveniatur, quod
est primum ens, Cuilibet autem enti competit appetere suam perfectionem
et conservationem sui esse: unicuique tamen secundum suum modum, intel·
lectualibus quidem per voluntatem, animalibus per sensibilem appetitum, ca-
rentibus vero sensu per appetitum naturalem. Aliter tamen, quae habent et
quae non habent: nam ea quae non habent, appetitiva virtute sui generis de-
siderio tendunt ad acquirendum quod eis deest3 quae autem habent quie·
tantur in ipso. Hoc igitur primo enti, quod Deus est, deesse non potest3 cum
igitur ipse sit intelligens, inest sibi voluntas qua placet sibi suum esse et sua
bonitas.

Item: intelligere q‘uanto perfectius est, tanto delectabilius intelligenti. Sed
Deus intelligit, et suum intelligere est perfectissimum, ut supra (c. 44.) osten-
sum est; ergo intelligere est ei delectabilissimum. Delectatio autem intelli—
gibilis est per voluntatem, sicut delectatio sensibilis est per concupiscentiae
appetitum3 est igitur in Deo voluntas.

Praeterea: forma per intellectum considerata non movet, nec aliquid
causat nisi mediante voluntate, cujus objectum est finis, et bonum a quo mo-
veretur aliquis ad agendum, unde intellectus speculativus non movet, neque
imaginatio pura absque aestimatione boni vel mali. Sed formainteuectus di-
vini est causa motus et esse in aliis: agit enim res per intellectum, ut insta
ostendetur (Lib. II. c. 24.); et sic oportet quod ipse sit volens.

