LIBER 11. cap, xcvn. · 279

moventur per se, quia non sunt corpora3 neque moventur per accidens, quia
non sunt unitae corporibus. Igitur operatio propria, quae est intelligere, est
in eis continua et non intercisa.

CAPUT XCVIII.

QUOMODO UNA SUBSTANTIA SEPARATA INTELLIGIT ALIAM.
(I. part. quaest. LVI. art. 2.).

Si autem substantiae separatae intelligunt ea quae sunt per se intelligi-

“ . bilia, ut (c. 96) est ostensum, per se autem intelligibilia sunt substantiae se·

 

paratae; immunitas enim a materia facit aliquid esse per se intelligibile, ut
ex superioribus (Lib. Ι. c. 44. et 75) patet, sequitur quod substantiae sepa
ratae intelligant, sicut propria obJecta, substantias separatas. Unaquaeque
igitur et seipsam et alias cognoscet. Seipsam quidem unaquaeque earum
aliter cognoscit quam intellectus possibilis seipsum. Intellectus enim possi-
bilis est ut potentia exsistens in esse intelligibili; fit autem actu per speciem
intelligibilem, sicut materia prima fit actu in esse sensibili per formam na-
turalem. Nihil autem cognoscitur secundum quod est potentia tantum, sed
secundum quod est actu; unde et forma est principium cognitionis rei, quae
per eam fit actu; similiter autem potentia cognoscitiva fit actu cognoscens
per speciem aliquam. Intellectus igitur possibilis noster non cognoscit seipsum
nisi per speciem intelligibilem, qua fit actu in esse intelligibili. Et propter
hoc dicit Aristoteles in tertio De anima (t. c. 15.) quod est cognoscibilis sicut
et alia, scilicet per species a phantasmatibus acceptas SIcut per formas pro-
prias. Substantiae autem separatae sunt secundum suam naturam ut actu
exsistentes in esse intelligibili3 unde unaquaeque earum seipsam per suam
essentiam cognoscit, non per aliquam speciem alterius rei. Quum autern
‚ omnis cognitio sit secundum quod in cognoscente est similitudo cogniti, una
autem substantiarum separatarum sit similis alteri secundum communem na-
turam generis, differant autem ab invicem secundum speciem, ut ex prae-
missis (c. 93.) apparet, videtur sequi quod una earum aliam non cognoscat
quantum ad propriam rationem speciei, sed solum quantum ad communem
generis rationem. · ·

Dicunt ergo quidam (Avicen. Metaphys tr. IX. c. 4.) quod una substan-
tiarum separatarum est causa effectiva alterius· In qualibet autem causa ef-
fectiva oportet esse similitudinem sui effectus, et similiter 1n quolibet effectu
oportet esse similitudinem suae causae, eo quod unumquodque agens agit
sibi simile. Sic igitur in superiori substantiarum separatarum est similitudo
inferioris sicut in causa est similitudo effectus, in inferiori autem similitudo
superioris est, sicut in effectu est similitudo suae causae. In causis autem non
univocis, similitudo effectus est in causa eminentius3 causae autem simili-
tudo in effectu, inferiori modo. Tales autem causas oportet esse substantias
separatas superiores respectu inferiorum, quum non sint unius speciei, sed
in diversis gradibus constitutae. Cognoscit igitur substantia separata inferior
superiorem, secundum modurn substantiae cognoscentis, non secundum mo-
dum substantiae cognitae, sed inferiori mod03 superior autem inferiorern,
*eminentiori modo. Et hoc est quod in libro De causis dicitur quod t< intelli-

