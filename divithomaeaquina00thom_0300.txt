288 LIBER 111. CAP. 11.

deficiens autem dicitur deficere a fine intento, sicut patet in medico agente
ad sanitatem et homine currente ad certum terminum3 nec differt, quantum
ad hoc, utrum quod tendit in finem sit cognoscens vel non; sicut enim si-
gnum est finis sagittantis, ita est finis motus sagittae. Omnis autem agentis
impetus ad aliquid certum tendit3 non enim ex quacumque virtute quaevis
actio procedit, sed a calore quidem calefectio, a frigore autem infrigidatim
unde et actiones, secundum diversitatem activorum, specie differunt. Aetio
vero quandoque quidem terminatur ad aliquod factum, sicut aedificatio ad
domum et sanatio ad sanitatem, quandoque autem non, sicut intelligere et
sentire3 et, si quidem actio terminatur ad aliquod factum, impetus agentis
per actionem tendit in illud factum; si autem non terminatur ad aliquod
factum, impetus agentis tendit in ipsam actionem. Oportet igitur quod omne
agens in agendo intendat finem, quandoque quidem actionem ipsam, quan·
doque aliquid per actionem factum.

Adhuc: in omnibus agentibus propter finem, hoc esse ultimum finem di-
cimus ultra quod agens non quaerit aliquid3 sicut actio medici est usquead
sanitatem, eo vero consecuta, non conatur ad aliquid ulterius. Sed in actione
cujuslibet agentis est venire ad aliquid, ultra quod agens non quaerit aliquid3
alias enim actiones in infinitum tenderent3 quod quidem est impossibile, quia,
quum infinita non sit pertransire, agens agere non inciperet3 nihil enim mo»
vetur ad id ad quod impossibile est pervenire. Omne igitur agens agit pm·-
pter finem. Δ

Amplius. si actiones agentis procedant' in infinitum, oportet quod vel ex -.
istis actionibus sequatur aliquod factum vel non. Si quidem sequatur aliquod ὲ
factum, esse illius facti sequetur post infinitas actiones, quod autem praeengit
infinita, impossibile est esse, quum non sit infinita pertransire3 quod auiti&
impossibile est esse, impossibile est fieri, et quod est impossibile fieri, eat im-
possibile facere; impossibile est igitur quod agens incipiat facere aliquod
factum ad quod praeexiguntur actiones infinitae. Si autem ex inis actionibus
non sequitur aliquod factum, oportet ordinem hujusmodi actionum esse,'9vel
secundum ordinem virtutum activarum, sicut si homo sentit ut imaginetur,
imaginatur autem ut intelligat, intelligit autem ut velit3 vel secundumtor-
dinem obJectorum‚ sicut si considero corpus ut considerem animam, quarnv
considero ut considerem substantiam separatam, quam considero ut consi-
derem Deum3 non autem est possibile procedere in infinitum, neque 'm vir·-
tutibus activis, sicut neque in formis rerum, ut probatur in secundo Metaphys.
(t. c. 10.): forma enim est agendi principium3 neque in objectis, sicut neque
in entibus, quum sit unum ens primum, ut supra probatum est (Lib. Ι. c. 13.)..

Non est igitur possibile quod actiones in infinitum procedan-t3 oportet
igitur esse aliquid, quo habito, conatus agentis quiescat. Omne igitur agens
agit propter finem.

Item: in his quae agunt propter finem, omnia intermedia inter primum
agens et ultimum finem sunt fines respectu priorum, et principia activa re-
spectu sequentium. Si igitur conatus agentis non est ad aliquid determina·
tum, sed actiones, sicut dictum est, procedunt in infinitum, oportet principia
activa in infinitum procedere3 quod est impossibile, ut supra ostensum est.
Necesse est igitur quod conatus agentis sit ad aliquid determinatum. Α,

Adhuc: omne agens vel agit per naturam vel per intellectum. De agen-1
tibus autem per intellectum non est dubium quin agant propter finem} agunt ³:37³
enim praeconcipientes in intellectu id quod per actionem consequuntur,·et' 4}

 

 

