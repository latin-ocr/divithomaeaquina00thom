172 LIBER 11. CAP. XLI-11.

distinctam: cujus opinionis falsitas manifeste apparet. Non enirn coelestia
corpora, in quibus nulla contrarietas invenitur, ex aliqua materia possunt
esse formata; omne enim quod fit ex materia praeexsistente‚ oportet ex con·
trario fieri. Impossibile est igitur, quod ex aliqua materia prius a Deo creata
angelus aliquis coelestia corpora formaverit.

Amplius: coelestia corpora aut in nulla materia conveniunt cum corpo·
ribus inferioribus, aut non conveniunt in aliqua materia nisiv in prima. Non
enim coelum est ex elementis compositum, nec naturae elementaris: quod
ejus motus ostendit a motibus omnium elementorum diversus. Materia autem
prima non potest praefuisse per seipsam ante omnia corpora formata, cum
non sit nisi potentia tantum. Omne enim esse in actu est ab aliqua forma.
Impossibile est igitur, quod ex materia prius a Deo creata aliquis angelus
omnia visibilia corpora formaverit.

Adhuc: omne quod fit, ad hoc fit ut sit: est enirn fieri via in esse; sic
igitur unicuique creato convenit fieri sicut sibi convenit esse. Esse autern
non convenit formae tanturn, nec materiae tantum, sed composito. Materia
enim non est nisi in potentia: forma vero est qua aliquid est; est enim actus;
unde restat quod compositum proprie sit. Ejus igitur solius est proprie fieri,
non materiae praeter formam. Non est igitur aliud agens creans materiam
solam, et aliud inducens formam.

Item: prima inductio formarum in materia non‘ potest esse ab aliquo

agente per motum tantum: omnis enirn motus ad formam est ex forma de·
terminata in formam determinatam; quia materia non potest esse absque*

omni forma, et sic praesupponitur aliqua forma in materia. Sed omne agens
ad formam solam materialem oportet quod sit agens per motum: cum enim
formae materiales non sint per se subsistentes, sed earum esse sit in esse
materiae, non possunt produci in esse, nisi vel per creationem totius com·
positi, vel per transmutationem materiae ad talem vel talem formam. {m-
possibile est igitur, quod prima inductio formarum in materia sit ab aliquo
creante formam tantum3 sed ab eo qui est creator totius compositi.

Adhuc ; motus ad formam est posterior naturaliter motu secundum locum,
cum sit actus magis imperfecti, ut probat Philosophus (octavo Phys. t. c. 57.).
Posteriora autem in entibus, naturali ordine causantur a prioribus. Motus
igitur ad formam causatur a motu secundum locum. Primus autem motus
secundum locum est motus coelestis. Omnis motus igitur ad forr'nam fit
mediante motu coelesti: ea igitur quae non possunt fieri mediante motu coe-
lesti, non possunt fieri ab aliquo agente, qui non potest agere nisi per mo-
tum, qualem oportet esse agentem qui non potest nisi inducere formam in
materia, ut ostensum est (c. 20. et 21.). Per motum autem coelestem non
possunt produci multae formae sensibiles, nisi mediantibus determinatis
principiis suppositis, sicut animalia quaedam non fiunt nisi ex semine. Prima
igitur institutio harum formarum, ad quarum productionem non sufficit motus
coelestis sine praeexsistentia similium formarum in specie, oportet quod sit
a solo creante.

Item: sicut (tertio Phys. t. c, 48.) idem est motus localis partis, et totius,
ut totius terrae et unius glebae3 ita mutatio generationis est eadem totius et
partis. Partes autem horum generabilium et corruptibilium generantur, acqui-
rentes formas in actu a formis quae sunt in materia, non autem a formis extra
materiam exsistentibus3 cum oporteat generans esse simile generato, ut
probat Philosophus in quinto Metaphys. (t. c. 22. ad 28.). Neque igitur to—

ssmfizzvtzaatse'wx: με ,Μ ,μ’ , Α , ''f“-

