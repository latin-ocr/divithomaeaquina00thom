Lmen ιν. CAP. Lxxu'. 677

latione plenior effectus gratiae et remissionis confertur ei qui prius propter
.ῑ bonum propositum utrumque obtinuit; manifestum est quod virtute clavium
minister Ecclesiae, absolvendo, aliquid de poena temporali dimittit, cuius
debitor remansit poenitens post contritionem; ad residuum vero sua injun-
ctione obligat poenitentem3 cujus quidem obligationis impletio satisfactio
dicitur, quae est tertia poenitentiae pars, per quam homo totaliter a reatu
poenae liberatur, dum poenam exsolvit quam debuit; et ulterius debilitas na-
turalis b'oni curatur, dum homo a malis abstinet, et bonis assuescit, Deo
spiritum subjiciendo per orationem, carnem vero domando per jejunium,
ut sit subjecta spiritui, et rebus exterioribus per eleemosynarum largitionem
· proximos sibi adjungendo, a quibus fuit separatus per culpam. Sic igitur patet
quod minister Ecclesiae in usu clavium judicium quoddam exercet. Nulli au-
tem< judicium committitur nisi in sibi subjectos. Unde manifestum est quod
non quilibet sacerdos quemlibet potest absolvere a peccato, ut quidam men-

.έ ⁴ fiuntur, sed eum tantum in quem accipit potestatem.

CAPUT LXXIII.

‘ DE SACRAMENTO EXTREMAE uNcT1ou1S.
(IV. Sent. dist. 23).

Quia vero corpus est animae instrumentum, instrumentum autem est ad
usum principalis agentis, necesse est quod talis sit dispositio instrumenti ut
competat principali agenti: unde et corpus disponitur secundum quod con-
gruit animae. Ex infirmitate igitur animae, quae est peccatum, interdum
infirmitas 'derivatur ad corpus, hoc divino judicio dispensante: quae quidem
corporalis infirmitas interdum utilis est ad animae sanitatem, prout homo
infirmitatem corporalem sustinet humiliter, et patienter, et ei quasi in poe-
nam satisfactoriam computatur. Est etiam quandoque impeditiva spiritualis
salutis, prout ex infirmitate corporali impediuntur virtutes. Conveniens igitur
fuit ut contra peccatum aliqua spiritualis medicina adhiberetur, secundum
quod ex peccato derivatur infirmitas corporalis, per quam quidem spiritua-
lem medicinam sanatur infirmitas corporalis aliquando, cum scilicet expedit
ad salutem: et ad hoc ordinatum est sacramentum extremae unctionis, de
quo dicitur (Jacob-V, ¹4· et 15.): Infirmatur quis in vobis? Inducat presby-
leros Ecclesiae. et orent super eum, ungentes eum oleo in nomine Domini: et oratio
fidei sanassit infirmum. Nec praejudicat virtuti sacramenti, si aliquando infirmi,
quibus hoc sacramentum confertur, non ex toto ab infirmitate corporali cu
rantur.; quia quandoque sanari corporaliter etiam digne hoc sacramentum
sumentibus non est utile ad spiritualem salutem. Nec tamen inutiliter su·
munt, quamvis corporalis sanitas non sequatur. Cum enim hoc sacramen-
tum sic ordinetur contra infirmitatem corporis, in quantumv consequitur ex

v ⁴ peccato, manifestum est quod contra alias sequelas peccati hoc sacramentum

 

ordinatvr quae sunt pronitas ad malum, et difficultas ad bonum; et tanto
magis, quanto hujusmodi infirmitates animae sunt propinquiores peccato
quam infirmitas corporalis. Et· quidem hujusmodi infirmitates spirituales per

poenitentiam sunt curandae, prout poenitens per opera virtutis, quibus satis-
faciendo utitur, a malis retrahitur, et ad bonum inclinatur. Sed quia homo, .

vel per negligentiam, aut per occupationes varias vitae, aut etiam propter

Ο

