274 ι LIBER ΙΙ. CAP. XCIII.

sistentes. Plures ergo substantiae separatae esse non possunt, nisi sint plures
species. -
Adhuc: quaecumque sunt idem specie, differentia autem numero, habent
materiam. Differentia autem quae ex forma procedit inducit diversitatem
speciei; quae autem est ex materia inducit diversitatem secundum numerum;
substantiae autem separatae non habent omnino materiam, neque quae sit
pars earum, neque cui uniantur ut formae. Impossibile est igitur quod sint
plures unius speciei.

Amplius: ad hoc sunt plura individua in una specie, in rebus corrupti-
bilibus, ut natura speciei quae non potest perpetuo conservari in uno indi-
viduo conservetur in pluribus; unde, etiam in corporibus incorruptibilibuS,
non est nisi unum individuum in una specie. Substantiae autem separatae
natura potest conservari in uno individuo, eo quod sunt incorruptibiles, ut
supra (c. 55.) ostensum est. Non igitur oportet esse plura individua in >illis
substantiis ejusdem speciei.

Item: id quod est speciei in unoquoque dignius est eo quod est indivi-
duationis principium praeter rationem speciei exsistens3 multiplicatio' igitur
specierum plus addit nobilitatis et perfectionis universo quam multiplicatio
individuorum in una specie. Perfectio autem universi maxime consistit in
substantiis separatis. Magis igitur competit ad perfectionem universi quod
sint plures secundum speciem diversae, quam quod sint multae secundum
numerum in eadem specie.

Praeterea: substantiae separatae sunt perfectiores quam corpora coelestia(
Sed in corporibus coelestibus, propter eorum perfectionem, non invenitur
nisi unum individuum unius speciei, tum quia unumquodque eorum constat
ex tota materia suae speciei, tum quia in uno individuo est perfecte virtus
speciei ad complendum illud in universo ad quod sua species ordinatur, sicut >
praecipue patet in sole et luna. Multo igitur magis in substantiis separatis
non invenitur nisi unum individuum in una specie.

CAPUT XCIV.

QUOD SUBSTANTIA SEPARATA ET ANIMA NON SUNT UNIUS SPECIEI.
(ΙΙ, Sent. dist. 3. art. 6.).

Ex his autern ulterius ostenditur quod anima non est ejusdem speciei
cum substantiis separatis.

Major enim est differentia animae humanae a substantia separata quam
unius substantiae separatae ab alia. Sed substantiae separatae omnes ad‘ m-
vicem specie differunt, ut ostensum est (c. 93 .). Multo igitur magis substantia
separata ab anima.

Amplius: unaquaeque res habet proprium esse secundum rationem suae
speciei; quorum enim est diversa ratio essendi, horum est diversa species.
Esse autem animae humanae et substantiae separatae non est unius rationis;
nam in esse substiantiae separatae non potest communicare corpus sicut
potest communicare in esse animae humanae, quae secundum esse unitur
corpori ut forma materiae. Anima igitur humana differt specie a substantiis
separans.

