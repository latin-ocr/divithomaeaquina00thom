LIBER 11. cAP. Lxxm. 219

ἶ, mam hujus hominis ingredi aliud corpus quam 'istius hominis. Sed anima
hujus hominis est per quam hic homo intelligit; homo enim per animam

  intelligit, secundum sententiam Aristotelis in primo De anima (t. c. 64.).
Non est igitur unus intellectus istius et illius hominis.

Amplius: ab eodem aliquid habet esse et unitatem3 unum enim et ens
seconsequuntur. Sed unumquodque habet esse per suam formam. Ergo et
unitas rei sequitur unitatem formae. Impossibile est igitur diversorum indi-

* viduorum hominum esse formam unam. Forma autem hujus hominis est

anima intellectiva. Impossibile est igitur omnium hominum esse unum in-
tellectum.

Si autem dicatur quod anima sensitiva hujus hominis sit alia ab anima
. sensitiva illius, et pro tanto non est unus homo, licet sit unus intellectus,
hoc stare non potest. Propria enim operatio cujuslibet rei consequitur et de-
monstrat speciem ipsius, Sicut autem animalis propria operatio est sentire,
ita hominis propria operatio est intelligere, ut Aristoteles dicit in primo Ethic.
(c. 9.). Unde oportet quod, sicut homo individuum est animal propter sen·
sum, secundum Aristotelem in secundo De anima (t. c. 17.), ita sit homo
propter id quo intelligit. Id autem quo intelligit anima vel homo per ani-
mam est intellectus possibilis, ut dicitur in tertio De anima (t. c. 5.). Est
igitur hoc individuum homo per intellectum possibilem. Si igitur hic homo
habet aliam animam sensitivam cum alio homine, non autem alium intel-
lectum possibilem, sed unum et eumdem, sequitur quod sint duo animalia,
sed non duo homines3 quod patet impossibile esse. Non igitur est unus in-
tellectus possibilis omnium hominum.

His autem rationibus respondet Commentator praedictus in tertio De
anima (t. c. 5.), dicens quod intellectus possibilis continuatur nobiscum per
formam suam, scilicet per speciem intelligibilem, cujus unum subjectum est
phantasma in nobis exsistens, quod est in diversis diversum3 et sic intelle-
ctus possibilis numeratur in diversis, non ratione suae substantiae, sed ra-
tione suae formae.

Quod autem haec responsio nulla sit, apparet per ea quae supra (c. 59.)
dicta sunt. Ostensum est enim supra quod non est possibile hominem in·
telligere, si sic solum intellectus possibilis continuaretur nobiscum. Dato
autem quod praedicta continuatio sufficeret ad hoc, quod homo esset intel-

ligens, adhuc responsio dicta rationes supradictas non solvit.

⁴ Secundum enim dictam positionem, nihil ad intellectum pertinens rema-

, nebit numeratum secundum multitudinem hominum, nisi solum phantasma;
’ et hoc ipsum phantasma non erit numeratum secundum quod intellectum
'· est in actu, quia sic est in intellectu possibili et est abstractum a materia·
libus conditionibus per intellectum agentem. Phantasma autem, secundum
quod est intellectum in potentia, non excedit gradum animae sensitivae.

 

Adhuc: non remanebit alius hic homo ab illo, nisi per animam sensiti-

  vam3 et sequitur praedictum inconveniens, quod non sint plures homines hic
’ . et ille.
*¹ Praeterea: nihil sortitur speciem per id quod est in potentia, sed per id
quod est actu. Phantasma autem, secundum quod est numeratum, est tan-
tum in potentia ad esse intelligibile. Ergo per phantasma, secundum quod
numeratur, non sortitur hoc individuum speciem animalis intellectivi‚ quod
est ratio hominis3 et sic remanebit illud, quod speciem humanam dat non
esse numeratum in diversis.

