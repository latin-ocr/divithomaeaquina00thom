300 LIBER 111. CAP. X.

tatem non pertinente3 claudicatio enim non est vitium moris, sed naturae:
Hujusmodi igitur virtutis exsequentis defectus moris vitium vel totaliter ex-
cusat vel minuit. Actus vero quo res movet apprehensivam virtutem immunis
est a vitio moris; movet enim, secundum ordinem naturalem, visibile visum,
et quodlibet obiectum potentiam passivam. Ipse etiam actus apprehensivae
virtutis in se consideratus morali vitio caret, quum ejus defectus vitium mo-
rale, vel excuset, vel minuat, sicut et defectus exsequentis virtutis; pariter
enim infirmitas et ignorantia excusant peccatum, vel minuunt. Relinquitur
igitur quod morale vitium in solo actu voluntatis primo et principaliter in-
venitur; et rationabiliter, quum ex hoc actus moralis dicatur quia volunta-
rius est. In actu igitur voluntatis quaerenda est radix et origo peccati
moralis.

Videtur autem hanc inquisitionem consequi difficultas. Quum enim actus
'deficiens proveniat propter defectum activi principii, oportet praeintelligere
defectum in voluntate ante peccatum morale. Qui quidem defectus, si sit
naturalis, semper inhaeret voluntati3 semper igitur voluntas in agendo mo-
raliter peccabit, quod actus virtutum falsum esse ostendunt. Si autem d‘e2
fectus sit voluntarius, jam est peccatum morale, cujus causa iterum inqui·
renda restabit3 et sic ratio in infinitum deducet. Oportet ergo dicere quod
defectus in voluntate Praeexsistens non sit naturalis, ne sequatur voluntatem
in quolibet actu peccare3 neque etiam casualis et fortuitus; non enim esset
in nobis morale peccatum; casualia enim sunt impraemeditata et extra ra· “
tionem. Est igitur voluntarius, non tamen peccatum morale, ne cogamus in
infinitum procedere. ,

Quod quidem qualiter esse possit considerandum est. Cujuslibet siquidem
activi principii perfectio virtutis ex superiori activo dependet; agens enim
secundum agit per virtutem primi agentis. Quum igitur secundum agens
manet sub ordine primi agentis, indeficienter agit3 deficiet autem in agendo,
si contingat ipsum ab ordine primi agentis deflecti, sicut patet in instrumento,
quum deficit a motu agentis. Dictum est autem quod, in ordine actionum
moralium, duo principia voluntatem praecedunt,.scilicet vis apprehensiva
et objectum apprehensum, quod est finis. Quum autem unicuique mobili
respondeat proprium motivum, non quaelibet vis apprehensiva est debiturn
motivum cujuslibet appetitus, sed hujus haec, et illius alia. Sicut igitur ap·
petitus sensitivi proprium motivum est vis apprehensiva sensualis, ita‘ vo·
luntatis proprium motivum est ratio ipsa.

Rursus: quum ratio multa bona et multos fines apprehendere possit,
cujuslibet autem sit proprius finis, et voluntatis erit objectum, et finis, et
primum motivum, non bonum quodlibet, sed bonum quoddam determinatum.
Quum igitur voluntas tendit in actum, mota ab apprehensione rationis re-
praesentantis sibi proprium bonum, sequitur debita actio. Quum autem vo·
luntas in actione prorumpit ad apprehensionem apprehensivae sensualis, vel
ipsius rationis aliquod aliud bonum rapraesentantis a proprio bono diversum,
sequitur in actione voluntatis peccatum morale. Praecedit igitur in voluntate
peccatum actionis defectus ordinis ad rationem, et ad proprium finem. Ad,
rationem quidem, sicut quum, ad subitam apprehensionem sensus, voluntas
in bonum delectabile secundum sensum tendit3 ad finem vero debitum, sicut
quum ratio in aliquod bonum ratiocinando, devenit quod non est vel nunc
vel hoc modo bonum, et tamen voluntas in illud tendit quasi in proprium
bonum. Hic autem ordinis defectus voluntarius est3 narn in' potestate ipsius

 

