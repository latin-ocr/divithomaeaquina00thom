316 unm< 111. cap, xxm.

principium· activum motus ejus; natura vero corporis coelestis est motii}
ipsius passivum principium. Unde non debet alicui videri quod violenter
moveatur, sicut corpora gravia et levia, quae a nobis moventur per intelle-
ctum. Corporibus enim gravibus et levibus inest naturalis aptitudo ad con·

trarium motum ei quo moventur a nobis; et ideo a nobis moventur per ’

violentiam, licet motus corporis animalis quo movetur ab anima non sit ei
violentus, in quantum est animatum, etsi sit ei violentus, in quantum est
grave quoddam. Corpora autem coelestia non habent aptitudinem ad mo-
tum contrarium, sed ad illum quo moventur a substantia intelligente; unde
simul est voluntarius, quantum ad principium activum, et naturalis, quantum
ad principium passivum.

Quod autem motus coeli est voluntarius secundum activum principium
non repugnat unitati et conformitati coelestis motus; ex hoc quod voluntas
ad multa se habet et non est determinata ad unum; quia, sicut 'natura de-
terminatur ad unum per suam virtutem, ita voluntas determinatur ad unum
per suam sapientiam, qua voluntas dirigitur infallibiliter ad unum finem. .

Patet etiam ex praemissis quod, in motu coeli, non est contra naturam
neque accessus ad aliquod ubi, neque recessus ab eo. Hoc enim accidit in
motu gravium et levium propter duo: primo quidem, quia intentio naturae
est determinata, et in gravibus et in levibus, ad unum locum3 unde, sicut
naturaliter tendit in ipsum, ita contra naturam recedit ab eo; secundo, quia

duo motus, quorum uno accedit ad medium et altero recedit, sunt contrarii. c

Si autem accipiatur in motu gravium et levium non ultimus locus, sed me·-
dius, sicut ad ipsum acceditur naturaliter, ita ab ipso naturaliter receditur,
quia toturn stat sub una intentione naturae, et non sunt motus contrarii, sed
unus et continuus. Ita autem estin motu coelestium corporum, quia na-
turae intentio non est ad aliquod ubi determinatum, ut jam dictum est; mo-
tus etiam quo recedit corpus circulariter motum ab aliquo signo non est
contrarius motui quo illuc accedit, sed est unus motus et continuus; unde
quodlibet ubi, in motu coeli, est sicut medium, et non sicut extremum in
motu recto.

Non differt autem, quantum ad praesentem intentionem, utrum corpus
coeleste moveatur a substantia intellectuali coniuncta, quae sit anima ejus,
vel a substantia separata, et utrum unumquodque corporum coelestium mo-
veatur a Deo, vel nullum immediate, sed mediantibus substantiis intelle·
ctualibus creatis, aut primurn tantum immediate a Deo, alia vero median-
tibus substantiis creatis; dummodo habeatur quod motus coelestis est a sub-

stantia intellectuali.

CAPUT XXIV.

QUOD OMNIA APPETUNT BONUM, ETIAM QUAE COGNITIONE CARENT.

Si autem corpus coeleste a substantia intellectuali movetur, ut ostensum
est (c. 23.)‚ motus autern corporis coelestis* ordinatur ad generationem in
inferioribus, necesse est quod generationes et motus istorum inferiorum pro-
cedant ex intentione substantiae intelligentis. In eumdem enim fertur finem
intentio principalis agentis et instrumenti Coelum autem eat causa infe-
riorum motuum, secundum suum motum quo movetur a substantia melle·

