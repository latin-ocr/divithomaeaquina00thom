warmunt-mm μ ι, ,

 

 

Lmen 111. CAP. van. 351

imago resultat. In quantum ergo quaelibet mens quidquid per certitudinem
cognoscit, in his principiis intuetur secundum quae de omnibus judicatur
facta resolutione in ipsa, dicitur omnia in divina veritate vel in rationibus
aeternis videre, et secundum eas de omnibus judicare. Et hunc sensum con-
firmant verba Augustini m primo Soliloq. (c. 8.)‚ qui dicit, quod scientia·
rum spectamina videntur in divina veritate sicut visibilia in lumine solis,
quae constat non videri in ipso corpore solis, sed per lumen quod est si-
militudo solaris claritatis in aere, et similibus corporibus relicta. Ex his ergo
verbis Augustini non habetur quod Deus videatur secundum suam substan·
tiam in hac vita, sed solum sicut in speculo; quod et Apostolus de cogni-
tione hujus vitae confitetur, dicens (Ι. Corinth. XIII. 12.): Videmus nunc per
speculum in aenigmate. . ω’

Quamvis autem mens humana de propinquiori Dei similitudinem 're-
praesentet quam inferiores creaturae, tamen cognitio Dei, quae ex mente
humana accipi potest, non excedit illud genus cognitionis quod' ex sensi-
bilibus sumitur, cum et ipsa anima de seipsa cognoscat quid est, per hoc
quod naturas intelligit sensibilium, ut dictum est (c. 46..) Unde nec per hanc
viam cognosci Deus altiori modo potest quam sicut causa cognoscitur per

effectum.

CAPUT XLVIII.

QUOD ULTIMA HOMINIS FELICITAS NON SIT IN HAG VITA.
(Ι-ΙΙ. quaest. V. art. 3.).

Si ergo humana felicitas ultima non consistit in cognitione Dei, qua
communiter ab omnibus vel pluribus cognoscitur secundum quamdam ae-
stImationem confusam, neque iterum in cognitione Dei qua cognoscitur
per viam demonstrationis in scientiis speculativis, neque in cognitione Dei
qua cognoscitur per fidem, ut in superioribus (c. 38. 39. et 40.) est osten-
sum: non est autem possibile in hac vita ad altiorem Dei cognitionem per-
venire, ut per essentiam cognoscatur, vel saltem ita quod aliae substantiae
separatae intelligantur, ut ex his possit Deus quasi de propinquiori cognosci,
ut ostensum est (c. 41-46.): oportet autern in aliqua Dei cognitione felicita—
tem ultimam poni, ut supra (c. 37.) probatum est. Impossibile est quod in hac
vita sit ultima hominis felicitas.

Item: ultimus finis hominis terminat ejus appetitum naturalem, ita quod,
eo habito, nihil aliud quaeritur. Si enim adhuc movetur ad aliud, nondum
habet finem in quo quiescat„ Hoc autem in hac vita non est possibile ac-
cidere. Quanto enim plus aliquis intelligit, tanto magis in eo desiderium
intelligendi augetur, quod est omnibus naturale, nisi forte aliquis sit qui
omnia intelligat, quod in hac vita nulli unquam accidit qui esset solum
homo. Nec est possibile accidere, cum in hac vita substantias separatas,
quae sunt maxime intelligibilia, cognoscere non possimus, ut ostensum est
(c. 41. et 42..) Non est igitur possibile ultimam hominis felicitatem in hac
vita esse.

Adhuc: omne quod movetur in finem desiderat naturaliter stabiliri et
quiescere in illo. Unde a loco quo corpus naturaliter movetur non recedit

