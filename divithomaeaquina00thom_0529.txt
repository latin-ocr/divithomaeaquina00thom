LIBER 111. CAP. CXLVIII. 517

“ prium solius Dei, ut supra (c. 52.) ostensum est. Indiget igitur homo auxilio
divino ad hoc quod in dictum finem perveniat.

Item: unaquaeque res per operationem suam ultimum finem consequitur.

Operatio autem virtutem sortitur ex principio operante; unde per actionem
‘seminis generatur aliquid in determinata specie, cujus virtus in semine
praeexsistit. Non potest igitur homo per operationem suam pervenire in
ultimum finem suum, qui transcendit facultatem naturalium potentiarum,
nisi ejus operatio ex divina vitute efficaciam capiat ad finem praedictum.

Amplius: nullum instrumentum secundum virtutem propriae formae po-
test ad ultimam perducere perfectionem, sed solum secundum virtutem prin-
cipalis agentis, quamvis secundum propriam virtutem aliquam dispositionem
facere possit ad ultimam perfectionem; a serra enim, secundum rationem
‘propriae formae, est sectio ligni, sed forma scamni est ab arte, quae utitur
instrumento; similiter resolutio et consumptio in corpore animalis est a ca-
lore ignis, sed generatio carnis et determinatio augmenti et alia hujusmodi
sunt ab anima vegetabili, quae utitur calore igneo sicut instrumento. Sub
Deo autem, qui est primus intellectus et volens, ordinantur omnes intelle-
ctus et voluntates sicut instumenta sub principali agente. Oportet igitur quod
eorum operationes efficaciam non habeant respectu ultimae perfectionis,
quae est adeptio finalis beatitudinis, nisi per virtutem divinam. Indiget igitur
rationalis natura divino auxilio ad consequendum ultimum finem.

Praeterea: homini sunt impedimenta plurima perveniendi ad finem. Im-
peditur enim debilitate rationis, quae de facili trahitur in errorem, per quem
a recta via perveniendi in finem excluditur. Impeditur etiam ex passionibus
partis sensitivae et ex affectionibus quibus ad sensibilia et inferiora trahitur3
quibus quanto magis inhaeret, longius ab ultimo fine distat3 haec enim infra
hominem sunt, finis autem superior eo exsistit. Impeditur etiam plerumque
corporis infirmitate ab exsecutione virtuosorum actuum, quibus ad beatitu-
dinem tenditur. Indiget igitur auxilio divino homo ne per hujusmodi impe·
dimenta totaliter ab ultimo fine deficiat. ’

Hinc est quod dicitur (Joann. VI. 44.): Nemo potest venire ad me, nisi Pater,
qui misit me, traxerit illum ; et (Joann. XV. 4.): Sicut palmes non potest ferre
fructum a semetipso, nisi manserit in vite, sic nec vos nisi in me manseritis.

Per hoc autem excluditur error Pelagianorum, qui dixerunt quod ‚per so-
lum liberum arbitrium homo poterat Dei gloriam promereri.

CAPUT CXLIX.

QUOD 'PER AUXILIUM DIVINAE GRATIAE HOMO NON COGITUR
AD VIRTUTEM.

Posset autem videri alicui quod per divinum auxilium aliqua coactio ho-
mini inferatur ad bene agendum, ex hoc quod dictum est (Joann. VI. 44.):
Nemo venit ad me, nisi Pater, qui misit me, traxerit eum,· et ex hoc quod di-
citur (Rom. VIII. 14.): Qui spiritu Dei aguntur, hi filii Dei sunt5 et (II. Cor.
V. 14.): Caritas Christi urget nos ί trahi enim, et agi, et urgeri coactionem
importare videntur. Hoc autem non esse ,verum manifeste ostenditur.

Divina enim providentia rebus omnibus providet secundum modum ea-
rum, ut supra ostensum est. Est autem proprium homini et omni rationali
creaturae quod voluntarie agat et suis actibus dominetur, ut ex supradictis

