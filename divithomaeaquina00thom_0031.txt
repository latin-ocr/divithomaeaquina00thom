¹ *fram- π’, »πῆ-ττ- ’'⁷2‘' 'ms-sm·-

LrssER 1. CAP. xw. 19

perfectius cognoscimus, quanto differentias ejus ad alia plenius intuemur;
habet enim res unaquaeque in seipsa esse proprium ab omnibus aliis di-
stinctum. Unde, et in rebus quarum diffinitiones cognoscimus, primo eas in
genere collocamus, per quod scimus in communi quid est; et postmodum
differentias addimus, quibus a rebus aliis distinguatur3 et sic perficitur sub-
stantiae rei completa notitia.

Sed quia, in consideratione substantiae divinae, non possumus accipere
quid quasi genus, nec distinctionem ejus ab aliis rebus per affirmativas dif-
ferentias accipere possumus, oportet eam accipere per differentias negativas.
Sicut autem, in affirmativis differentiis, una aliam contrahit et magis ad
completam designationem rei appropinquat, secundum quod a pluribus dif-
ferre facit, ita una differentia negativa per aliam contrahitur, quae a pluribus
differre facit; sicut si dicamus Deum non esse accidens, per hoc quod ab
omnibus accidentibus distinguitur. Deinde, si addamus ipsum non esse corpus,
distinguemus ipsum etiam ab aliquibus substantiis; et sic per ordinem, ab
omni eo quod est praeter ipsum, per negationes hujusmodi, distinguetur;
eg tunc de substantia eius erit propria consideratio, quum cognoscetur ut ab
omnibus distinctus. Non tamen erit perfecta cognitio, quia non cognoscetur
quid in se sit.

Ad procedendum igitur circa Dei cognitionem per viam remotionis, ac-
cipiamus principium (Id, quod ex superioribus jam monstratum est), scilicet
quod Deus sit omnino immobilis3 quod etiam auctoritas sacrae Scripturae
confirmat. Dicitur enim (Malach. 111. 6.): Ego Dominus, et non mutor ; (Jacob I.
17.): Apud quem non est transmutati05 et (Num. XXIII. 19.): Non est Deus
quasi homo, ut mutetur.

CAPUT XV.

QUOD DEUS EST AETERNUS,
⁸,
Ex hoc autem apparet ulterius Deum esse aeternum.
> 1. Nam omne quod incipit esse vel desinit, per motum vel mutationem
hoc patitur. Ostensum autem est Deum esse omnino immutabilem3 est igitur

' aeternus, carens principio et fine.

a. Item: illa sola tempore mensurantur quae moventur, eo quod tempus
est numerus motus, ut patet in quarto Physic. (c. XI. t. c. 101.). Deus autem
est omnino absque motu, ut jam probatum est (c. 13.); tempore igitur non
mensuratur. Igitur in ipso non est prius vel posterius accipere; non ergo
habet esse post non esse, nec non esse post esse potest habere, nec aliqua
successi0 in esse ipsius inveniri potest, quia haec sine tempore intelligi non
possunt. Est igitur carens principio et fine, totum esse suum simul habens;
in quo ratio aeternitatis consistit.

3. Adhuc: si Deus aliquando non fuit et postmodum fuit, ab aliquo edu-
ctus est de non esse in esse; non autem a seipso, quia quod non est non
potest aliquid agere. Si autem ab alio, illud est prius eo, Ostensum est autem
Deum esse primam causam3 non igitur esse incepit3 unde nec esse desinet,
quia quod semper fuit habet virtutem semper essendi. Est igitur aeternus.

4. Amplius: videmus in mundo quaedam quae sunt possibilia esse et non
esse, scillcet generabilia et corruptibssia. Omne autem quod est possibile
esse, causam habet; quia, quum de se aequaliter se habeat ad duo, scilicet

