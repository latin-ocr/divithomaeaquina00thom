182 L113ER 11. cAP. xmx.

CAPUT XLIX.

QUOD SUBSTANTIA INTELLECTUALIS NON SIT CORPUS.
(I. part. quaest. I. art. 1.).

Ex praemissis autem ostenditur quod nulla substantia intellectualis est
corpus.

Nullum enim corpus invenitur aliquid continere nisi per commensuratio-
nem quantitatis; unde, et si se toto totum aliquid continet, et partem parte
continet, maj0rem quidem majore, minorem autem minore. Intellectus autern
non comprehendit rem aliquam intellectam per aliquam quantitatis commen-
surationem, quum se toto intelligat et comprehendat totum et partem, majora
in quantitate et minora. Nulla igitur substantia intelligens est corpus,

Amplius: nullum corpus potest alterius corporis formam substantialem
recipere, nisi per corruptionem suam formam amittat-Intellectus autemnon
corrumpitur, sed magis perficitur per hoc quod recipit formas omnium cor·
porum3 perficitur enim intelligendo; intelligit autem secundum quod habet
in se formas intellectorum. Nulla igitur substantia intellectualis est corpus.

Adhuc: principium diversitatis individuorum ejusdem speciei est >divisio
materiae secundum quantitatem3 forma enim hujus ignis a forma *illius ignis
non differt, nisi per hoc quod est in diversis partibus in quas materia divi-

ditur, nec aliter quam divisione quantitatis sine qua substantia est indivisi-²

bilis. Quod autem recipitur in corpore, recipitur in eo secundum quantitatis
divisionem. Ergo forma non recipitur in corpore nisi ut individuata. Si igitur
intellectus esset corpus, formae rerum intelligibiles non reciperentur in eo
nisi ut individuatae. Intelligit autem· intellectus res per formas earum, quas
penes se habet. Non ergo intellectus intelligit universalia, sed solum parti-
cularia, quod patet esse falsum. Nullus igitur intellectus est corpus.

Item: nihil agit nisi secundum suam speciem, eo quod forma est princi-
pium agendi in unoquoque. Si igitur intellectus sit corpus, actio ejus ordinem

corporum non excedit. Non igitur intelligit nisi corpora. Hoc autem patet “

esse falsum: intelligimus enim multa quae non sunt corpora. Intellectus
igitur non est corpus.

Adhuc: si substantia intelligens est corpus, aut est finitum, aut infinitum.
Corpus autem esse infinitum actu est impossibile, ut in Phys. (tertio, t. e. 24.
et infra, primo Coeli, t. c. 3 5. et infra) probatur. Est igitur finitum corpus, si
corpus esse ponitur. Hoc autem est impossibile: in nullo enim corpore finito
potest esse potentia infinita, ut supra (Lib. Ι. c. 13.) probatum est; potentia

 

autem intellectus est quodammodo infinita in intelligendo : in infinitum enim
intelligit species numerorum augendo, et similiter species figurarum et pro-
portionum: cognoscit etiam universale, quod est virtute infinitum secundum “z
suum ambitum3 continet enim individua, quae sunt potentia infinita. Intel- ῑὶτΞ

lectus igitur non est corpus.

Amplius: impossibile est duo corpora se invicem continere, cum con·
tinens excedat contentum. Duo autem intellectus se invicem continent et

comprehendunt, dum unus alium intelligit. Non est igitur intellectus corpus. ⁷

Item : nullius corporis actio reflectitur super agentem: ostensum est enim

in Phys. (septim0, t. c. 1. et octavo, t. c. 40. et infra), quod nullum corpus

