200 mssER 11. cAP. mx» '

Adhuc: omne cognoscens per virtutem cognoscitivam conjungitur objecto,-
et non e converso, sicut et operans omne per virtutem operativam coniun-
gitur operato. Homo autem est intelligens per intellectum sicut per virtutem
cognoscitivam. Non igitur conjungitur per formam intelligibilem intellectui,
sed magis per intellectum intelligibilis. ,

Amplius. id quo aliquid operatur oportet esse formam ejus. nihil enim
agit nisi secundum quod est actu3 actu autem non est aliquid, nisi pet* id
quod est forma ejus. Unde et Aristoteles (secundo De anima, t. c 4 et infra)
probat animam esse formam, per hoc quod animal vivit, et sentit Hormo
autem intelligit, et non nisi per intellectum Unde et Aristoteles, inquirens de

principio quo intelligimus, tradit nobis naturam intellectus possibilis Oportet
igitur intellectum possibilem formaliter uniri nobis, et non solum per suum

obJectum.

Praeterea· intellectus in actu, et intelligibile in actu, sunt unum. sieut
sensus in actu, et sensibile' m actu3 non autern intellectus in potentia, et in-
telligibile m potentia: sicut nec sensus in potentia, et sensibile m potentia.
Species igitur rei, secundum quod est in phantasmatibus, non est intelligi-
bilis actu. non enirn sic est unum cum intellectu 1n actu, sed secundum quod
est a phantasmatibus abstracta: sicut nec species coloris est sensata in actu
secundum quod est in lapide, sed solum secundum quod est in pupilla. Sic
autern solum continuatur nobiscum species intelligibilis, secundum quod est
in phantasmatibus, secundum positionem praedictam. Non igitur continuatur
nobiscum, secundum quod est unum cum intellectu possibili, ut forma ejus. ,
Igitur non potest esse medium quo continuetur intellectus possibilis nobi-
scum: quia secundum quod continuatur cum intellectu possibili, non conti·
nuatur nobiscum, nec e converso.

Patet autem eum qui hanc positionem induxit aequivocatione deceptum
fuisse. Colores enim extra animam exsistentes praesente lumine suti! ’'visl-
biles actu, ut potentes movere visum, non autem ut actu sensata, 'secundum
quod sunt unum cum sensu in actu3 et similiter phantasmata per lumen
intellectus agentis fiunt actu intelligibilia, ut possint movere intellectum pos-
sibilem: non autem ut sint intellecta actu, secundum quod sunt unum 'cum
intellectu possibili facta in actu. ·

Item: ubi invenitur altior operatio viventis, ibi invenitur altior species
vitae correspondens illi actioni. In plantis enim invenitur sola actio ad nu·
tritionem pertinens, in animalibus autem invenitur altior actio, scilieet sen·
tire, et moveri secundum locum; unde et animal vivit altiori specie vitae.
Sed adhuc in homine invenitur altior operatio ad vitam pertinens quam in
animali, scilicet intelligere3 ergo homo habebit altiorem speciem vitae. Sed
vita est per animam3 habebit igitur homo altiorem animam qua vivit, quam
sit anima sensibilis. Nulla autem est altior quam intellectus; est igitur in·-
tellectus anima hominis, et per consequens forma ipsius.

Adhuc: quod consequitur ad operationem alicujus rei, non largitur alicui
speciem3 quia operatio est actus secundus, forma autem, per quarn aliquid
habet speciem, est actus primus Unio autem intellectus possibilis ad homi-
nem, secundum positionem praedictam, consequitur hominis. operationem·
fit enim mediante phantasia, quae, secundum Philosophum (secundo De
anima, t. c. 160. et 161 .), est motus factus a sensu secundum mactum Ex tali
igitur unione non consequitur homo speciem. Non igitur differt‘homo specie
a brutis animalibus per hoc, quod est intellectum habens.

