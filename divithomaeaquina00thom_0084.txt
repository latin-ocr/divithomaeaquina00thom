72 LIBER 1. cAP. Lxx.

Amplius: intellectus non decipitur in cognoscendo quod quid est, sicut
nec sensus in proprio sensibili. Omnis autem cognitio divini intellectus se
habet ad modum intellectus cognoscentis quod quid est, ut ostensum est
(c. 58.); impossibile est igitur in divina cognitione errorem sive deceptio-
nem aut falsitatem esse. ·

Praeterea: intellectus in primis principiis non errat, sed in conclusio-
nibus interdurn, ad quas ex principiis primi ratiocinando procedit. Intesstctus
autem divinus non est ratiocinans aut discorsivus‚ ut supra (c. 57.) ostensum
est; non igitur potest esse in ipso falsitas aut deceptio.

Item: quanto aliqua vis cognoscitiva est altior, tanto ejus proprium ob-
jectum est universalius, plura sub se continens: unde id quod visus cogno-
scit per accidens, hoc sensus communis aut imaginatio apprehendit, ut sub
proprio objecto contentum. Sed vis divini intellectus est in fine sublimitatis
in cognoscendo ; ergo omnia cognoscibilia comparantur ad ipsum, sicut co-
gnoscibilia proprie et per se, et non secundum accidens. In talibus autem
virtus cognoscitiva non errat; in nullo igitur cognoscibili possibile est di-
vinum intellectum errare.

Amplius: virtus intellectualis est quaedam perfectio intellectus in cogno·

’ scendo: secundum autem virtutem intellectualem non contingit intellectum

falsum dicere, sed semper verum; verum' enim dicere est bonus actus intel·
lectus, virtutis autem est actum bonum reddere. Sed divinus intellectus per-
fectior est per suam naturam quam intellectus humanus per habitum virtutis;
est enim in fine perfectionis. Relinquitur igitur quod in intellectu divino non
potest esse falsitas.

Adhuc: scientia intellectus humani a rebus quodammodo causatur, unde
provenit quod scibilia sunt mensura scientiae humanae: ex hoc enim verum
est, quod intellectu dijudicatur, quia res ita se habet, et non e converso. In-
tellectus autem divinus per suam scientiam est causa rerum, unde oportet
quod scientia ejus sit mensura rerum, sicut ars est mensura artificiatorum,
quorum unumquodque in tantum perfectum est, in quantum arti concordat:
talis igitur est comparatio intellectus divini ad res, qualis est rerum ad in·
tellectum humanum. Falsitas autem causata ex inaequalitate intellectus
humani et rei, non est in rebus, sed in intellectu; si igitur non esset omni-
moda adaequatio intellectus divini ad res, falsitas esset in rebus, non in in-
tellectu divino. Nec tamen in rebus est falsitas, quia quantum unumquodque
habet de esse, tantum habet de veritate; nulla igitur inaequalitas est inter
intellectum divinum et res, nec aliqua falsitas in intellectu divino esse potest.

Item: sicut verum est bonum intellectus, ita falsum est malum ipsius;
naturaliter enim appetimus verum cognoscere et refugimus falso decipi. Ma· ·
lum autem in Deo es‘se non potest, ut probatum est (c. 39.);·non potest
igitur in eo esse falsitas.

, Hinc est quod dicitur (Rom. ΙΙΙ. 4.) : Est autem Deus verax ; (Num. XXIII.
19.): Non est Deus ut homo ut mentiatur ,· et (Joan. I. 5.): Deus lux estet te·
nebrae in eo non sunt ullae.

