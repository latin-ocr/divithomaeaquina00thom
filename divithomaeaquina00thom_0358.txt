346 LIBER 111. cAp, xuv. i

in sexto Ethic. (c. 8.)‚ et in principio Metaphys. scientiam quam in illo libro
tradere intendit, sapientiam nominat. Patet ergo quod opinio Aristotelis fuit
quod ultima felicitas, quam homo in vita ista acquirere potest, sit cognitio
de rebus divinis, qualis per scientias speculativas haberi potest. Ille autem
posterior modus cognoscendi res divinas non per viam scientiarum specula·
uvarum, sed quodam generationis ordine naturali, est confictus ab expossito-
ribus quibusdam.

CAPUT XLV.

QUOD NON POSSUMUS IN HAC VITA INTELLIGERE ,
SUBSTANTIAS SEPARATAS.

(I. part. quaest. LXXXVIII. art. L).

Quia ergo secundum modos praedictos substantiae separatae non possunt
cognosci a nobis in vita ista, inquirendum restat utrum aliquo modo m vita
ista substantias ipsas intelligere possimus. Quod autern hoc sit possibile ni-
titur ostendere Themistius (tertio De anima, c. 50.) per locum a minori. Sub·
stantiae enim separatae sunt magis intelligibiles quam materialia: haec enim
sunt intelligibilia in quantum sunt facta intellecta in actu per intellectum
agentem, illa vero sunt secundum seipsa intelligibilia. Si ergo intellectus*
noster comprehendit haec materialia, multo magis natus est intelligere illas
substantias separatas.

Haec autern ratio secundum diversas opiniones de intellectu possibili di·
versimode judicanda est. Si enirn intellectus possibilis non sit virtus a ma-
teria dependens, et sit iterum secundum esse a corpore separatus, ut Aver-
roes ponit, sequitur quod nullum necessarium ordinem ad res materiales
habeat. Unde quae sunt magis intelligibilia in seipsis, erunt sibi magis intel-
ligibilia. Sed tunc sequi videtur quod, cum nos a principio per intellectum
possibilem intelligamus, a principio intelligamus substantias separatas: quod
patet esse falsum. Sed hoc inconveniens evitare Averroes nititur, secundum
ea quae de ejus opinione praedicta sunt: quae patet esse falsa ex praemissis.
Si autem intellectus possibilis non est a corpore separatus secundum ⁴esse,
ex hoc ipso quod est tali corpori unitus secundum esse, habet quemdam
necessarium ordinem ad materialia, ut nisi per illa ad aliorum cognitionem
pervenire non possit. Unde non sequitur, si substantiae separatae sint in se-
ipsis magis intelligibiles, quod propter hoc sint magis intelligibiles intellectui
nostro. Et hoc demonstrant verba Aristotelis in secundo Metaph. (τ, c. 1.)-
Dicit enirn ibidem quod difficultas intelligendi res illas accidit ex nobis 'non
ex illis; narn intellectus noster se habet ad manifestissima rerum, sicut se
habet oculus vespertilionis ad lucem'solis. Unde cum per materialia intel-
lecta non possint intelligi substantiae separatae, ut supra ostensum est, se·
quitur quod intellectus possibilis noster nullo modo possit intelligere sub-
stantias separatas.

Hoc etiam apparet ex ordine intellectus possibilis ad agentem. Potentia
enirn passiva ad illa solum est in potentia in quae potest proprium‘ejus acti-
vum: omni enim potentiae passivae respondet potentia activa in natum alias
potentia passiva esset frustra, cum non possit reduci in actum nisi per acti·

 

