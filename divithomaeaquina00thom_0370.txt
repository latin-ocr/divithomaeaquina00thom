3 58 LIBER 111. cAP. LI.

CAPUT LI.

QUOMODO DEUS PER ESSENTIAM VIDEATUR.
(I. part. quaest. XII. art. 4.).

Cum autem impossibile sit naturale desiderium esse inane, quod quidem
esset, si non esset possibile pervenire ad divinam substantiam intelligendam,
quod naturaliter omnes mentes desiderant, necesse est dicere quod possibile
est substantiam Dei vid ri per intellectum, et a substantiis intellectualibus
separatis.

Modus autem hujus visionis satis iam ex dictis, qualis esse debeat, apparet.
Ostensum enim est supra (c. 49.), quod divina substantia non potest videri
per intellectum in aliqua specie creata. Unde oportet, si Dei essentia videa-
tur, quod per ipsammet essentiam divinam intellectus ipsam videat, ut 'sic
in tali visione divina essentia sit et quod videtur, et quo videtur.

Cum autem intellectus substantiam aliquam intelligere non possit nisi
fiat actu, secundum aliquam speciem informantem' ipsum quae sit similitudo
rei intellectae, impossibile videri potest alicui, quod per essentiam divinam
intellectus creatus possit videre' ipsam Dei substantiam quasi per quamdam
speciem intelligibilem, cum divina essentia sit quoddam per seipsum subsi-

stens, et in primo (c. 27.) ostensum sit, quod Deus nullius potest esse forma. ⁷

Ι Ad hujus igitur intelligentiam veritatis considerandum, quod substantia
quae est per seipsa subsistens est vel forma tantum, vel compositum ex materia
et forma. Illud igitur quod ex materia et forma compositum est non potest alteri
esse forma, quia forma m eo est jam contracta ad illam materiam, ut alte-
rius rei forma esse non possit. Illud autem quod sic est subsistens, ut tamen
solum sit forma, potest alteri esse forma, dummodo esse suum sit tale quod
ab aliquo alio participari possit, sicut in secundo (c. 68.) ostendimus de
anima humana. Si vero esse suum ab altero participari non possit, nullius
rei forma esse possit: sic enim per suum esse determinatur in seipse, sicut
quae sunt materialia per materiam. Hoc autem sicut in esse substantiali, vel
naturali invenitur, sic et in esse intelligibili considerandum est. Cum enim
intellectus perfectio sit verum, illud intelligibile erit ut forma tantum in ge·
nere intelligibilium, quod est veritas ipsa, quod convenit soli Deo. Nam cum
verum sequatur ad esse, illud tantum sua veritas est, quod est suum esse,
quod est proprium soli Deo, ut in secundo (c. 15.) ostensum est. Alia igitur
intellegibilia subsistentia sunt non ut pura forma in genere intelligibilium, sed
ut formam in subjecto aliquo habentes: est enim unumquodque eorum ve-
rum, non veritas; sicut et est ens, non autem ipsum esse. Manifestum est

igitur quod essentia divina potest comparari ad intellectum creatum ut species -

intelligibilis, qua intelligit: quod non contingit de essentia alicuius alterius
substantiae separatae.

Nec tamen potest esse forma alterius rei secundum esse naturale. Seque-
retur enim quod simul cum aliquo unita constitueret unam naturam; quod
esse non potest, cum essentia divina in se perfecta sit in sui natura. Species
autem intelligibilis unita intellectui non constituit aliquam naturam, sed
perficit ipsum ad intelligendum: quod perfectioni divinae essentiae non re-
pugnat.

ι
‚8-
ἐ
,

 

