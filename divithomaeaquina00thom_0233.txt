LIBER 11. CAP. Lxxlu. 221

-que esse unum et idem; quod patet esse impossibile; nam diversorum in-

dividuorum impossibile est esse operationem unam. Impossibile est igitur

„ intellectum possibilem esse unum hujus et illius.

 

Si autem dicatur quod ipsum intelligere multiplicatur secundum diver-
sitatem phantasmatum, hoc stare non potest.

Sicut enim dictum est, unius agentis una est actio, quae multiplicatur
solum secundum diversa subjecta in quae transit illa actio. Intelligere autem
et velle et hujusmodi non sunt actiones transeuntes in exteriorem materiam,
sed manent in ipso agente quasi perfectiones ipsius agentis, ut patet per
Aristotelem in decimo primo Metaphys. (t. c. 49). Non potest igitur unum
intelligere intellectus possibilis multiplicari per diversitatem phantasmatum.

Praeterea: phantasmata se habent ad intellectum possibilem ut activum
quodammodo ad passivum, secundum quod Aristoteles §icit in tertio De
anima (t. c. 2.), quod intelligere quoddam pati est. Pati autem ipsum pa-
tientis diversificatur secundum diversas formas activorum, sive species, non
secundum diversitatem eorum in numero; in uno enim passivo sequitur
simul a duobus activis, scilicet calefaciente et desiccante, calefieri et desic-
cari3 non autem a duobus calefacientibus sequitur in uno calefactibili du-
plex calefieri, sed unum tantum, nisi forte sint diversae species caloris;
quum enim calor duplex unius speciei non possit esse in uno subjecto, motus
autem numeretur secundum terminum ad quem, si sit unius temporis et
ejusdem subjecti, non poterit esse duplex calefieri in uno subject03 et hoc
dico, nisi sit alia species caloris, sicut ponitur in semine calor ignis, coeli
et animae. Ex diversitate igitur phantasmatum intelligere intellectus possi·
bilis non multiplicatur, nisi secundum diversarum specierum intelligentiam,
ut dicamus quod aliud est ejus intelligere, prout intelligit hominem et prout
intelligit equum. Sed horum unum intelligere simul convenit omnibus ho·
minibus. Ergo ad hoc sequetur quod idem intelligere numero sit hujus ho-
minis et illius.

Adhuc: intellectus possibilis intelligit hominem, non secundum quod est
hic hom0, sed in quantum est homo simpliciter secundum rationem spe-
ciei. Haec autem ratio una est, quantumcumque phantasmata hominis mul-
tiplicentur vel in uno homine, vel in diversis secundum diversa individua
hominis, quorum proprie sunt phantasmata. Multiplicatio igitur phantasma-
tum non potest esse causa quod multiplicetur ipsum intelligere intellectus
possibilis respectu unius speciei3 et sic adhuc remanebit una actio numero
diversorum hominum.

Item: proprium subjectum habitus scientiae est intellectus possibilis, quia
ejus actus est considerare secundum scientiam. Accidens autem, si sit unum
secundum speciem, non multiplicatur nisi secundum subJectum. Si igitur
intellectus possibilis sit unus omnium hominum, necesse erit quod scien-
tiae habitus, si sit idem secundum speciem, puta habitus grammaticae, sit
idem numero in omnibus hominibu33 quod est inopinabile. Non est igitur
’ intellectus possibilis unus in omnibus.

Sed ad hoc dicunt quod subiectum habitus scientiae non est intellectus
possibilis, sed intellectus passivus et virtus cogitativa; quod quidem esse
non potest.

Nam, sicut probat Aristoteles in secundo Ethic. (c. 1.)‚ ex similibus actibus
fiunt similes habitus, et similes etiam actus reddunt. Ex actibus autem in-
tellectus possibilis fit habitus scientiae in nobis, et ad eosdem actus potentes

