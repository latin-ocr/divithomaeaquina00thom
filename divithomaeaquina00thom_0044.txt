32 LrnER 1. cAP. xxm.

autem praecipue videtur simplicissimae substantiae convenire, qualis est
substantia divina. Divinae igitur substantiae omnino accidens non inest.

In hanc autem sententiam etiam catholici Doctores conveniunt. Unde
Augustinus in libro De Trinitate (lib. V. c. 4.) dicit, quod in Deo nullum
est accidens.

Ex hac autem veritate ostensa, error quorumdam in lege Saracenorum
loquentium confutatur, qui ponunt quasdam intentiones divinae essentiae
superadditas.

CAPUT xxm,

QUOD ESSE DIVINUM NON POTEST DESIGNAR1
’ PER ADDITIONEM DIFFERENTIAE SUBSTANTIALIS.

Ostendi etiam ex praedictis potest, quod supra ipsum divinum esse non
potest aliquid superaddi, quod designet ipsum designatione essentiali, sicut
designatur genus per differentias.

1. Impossibile enim est aliquid esse in actu, nisi omnibus exsistentibus,
quibus esse substantiale designatur. Non enim potest esse animal in actu,
quin sit animal rationale vel irrationale. Unde etiam Platonici, ponentes ideas,
non posuerunt ideas per se exsistentes generum, quae designantur ad esse
speciei per differentias essentiales; sed posuerunt ideas per se exsistentes so-
larum specierum, quae ad sui designationem non indigent essentialibus diffe-
rentiis. Si ergo divinum esse per aliquid aliud superadditum designetur desi·-
gnatione essentiali, ipsum esse non erit in actu, nisi illo superaddito exsistente.
Sed ipsum esse divinum est sua substantia, ut ostensum est (c. 22.)·, ergo
substantia divina non potest esse in actu, nisi aliquo superveniente: ex quo
potest concludi, quod non sit per se necesse esse; cujus contrarium supra
ostensum est·(c. 15.).

2. Item: omne illud quod indiget aliquo superaddito ad hoc quod possit
esse, est in potentia respectu illius. Sed divina substantia non est aliquo modo
in potentia, ut supra ostensum est (c. 16.)‚ sed sua substantia est suurn esse.
Ergo esse suum non potest designari aliqua designatione substantiali per
aliquid sibi superadditum.

3. Amplius: omne illud per quod res consequitur esse =in actu et est in·
trinsecum rei, vel est tota essentia, vel pars essentiae. Quod autem designat
aliquid designatione essentiali, facit rem esse actu, et est intrinsecum rei
designatae3 alias per id designari non posset substantialiter. Ergo oportet
quod sit vel ipsa essentia rei, vel pars essentiae. Sed si aliquid superadditur
ad esse divinum, hoc -non potest esse tota essentia Dei, quia jam ostensum
est (c. 22.), quod esse Dei non est aliud ab essentia ejus. Relinquitur ergo
quod sit pars essentiae divinae, et sic Deus erit compositus ex partibus es·
sentialiter3 cuius contrarium supra ostensum est (c. 18.).

4. Item: quod additur alicui ad designationem alicujus designatione es-
sentiali, non constituit ejus rationem, sed‚solum esse in actu; rationale-enim
additum animali acquirit animali esse in actu; non autem constituit rationem
animalis, in quantum est animal, narn differentia non intrat diffinitionem
generis. Sed si in Deo addatur aliquid per quod designetur designationem&
sennan, oportet quod illud constituat ei, cui additur, rationem propriae eius

quidditatis seu naturae3 narn quod sic additur, acquirit rei esse'in netu. Hoc ἐν

2ss

