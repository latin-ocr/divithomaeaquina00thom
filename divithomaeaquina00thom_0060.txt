48 LIBER 1. CAP‘. XL.

a quo omnia rationem boni accipiunt. Hoc autem Deus est, ut infra (c. 74)
probabitur.

Hinc est quod Dominus suam visionem Moysi promittens dicit (Exod.
XXXIII. 19.): Ego ostendam tibi omne bonum: et (Sap. VII. 1 1.) dicitur de di-
vina Sapientia: Venerunt mihi omnia bona pariter cum illa.

CAPUT XLI.

QUOD DEUSSUTSUMMUM BONUM.
(I. part. q. VI. art. 2.).

Ex hoc autem ostenditur quod Deus sit summum bonum: nam bonum
universale praeeminet cuilibet bono particulari, sicut bonum gentis est melius
quam bonum unius; bonitas enim totius et perfectio praeeminet bonitati et
perfectioni partis. Sedxdivina bonitas comparatur ad omnia alia, sicut uni-
versale bonum ad particulare, cum sit omnis boni bonum, ut ostensum est
(c. praec.); est igitur ipse summum bonum.

Praeterea: id quod per essentiam dicitur, verius dicitur quam id quod est
,per participationem dictum. Sed Deus est bonus per suam essentiam, alia vero
per participationem, ut ostensum est (c. 38.); est igitur ipse summum bonum.

Item: quod est maximum in unoquoque genere, est causa* aliorum quae
sunt in illo genere3 causa enim potior est effectu. Ex Deo autem omnia ha-
bent rationem boni, ut ostensum est (c. praec.); est igitur ipse summum
bonum? . Α

Amplius ε sicut albius est quod est nigro impermixtius, ita melius est quod
est malo impermixtius. Sed Deus est maxime malo impermixtius, quia in eo
nec actu, nec potentia malum esse potest, et hoc ei ex sua natura competit,
ut ostensum est (c. 39.); est igitur ipse summum bonum.

Hinc est quod dicitur (I. Reg. II. 2.): Non est sanctus ut est Deus.

CAPUT XLII.

QUOD DEUS EST UNU&
(Ι. part. q. XI. art. 3.).

Hoc autem ostenso, manifestum est Deum non esse nisi unum ; non enim
possibile est esse duo summe bona: quod enim per superabundantiam dicitur
in uno tantum invenitur. Deus autem est summum bonum, ut ostensum est
(c. 41.); Deus igitur est unus. ’

Praeterea: ostensum est (c. 28.), Deum esse omnino perfectum, cui nulla ’
perfectio desit; si igitur sunt plures dii, oportet esse plura hujusmodi perfe-
cta. Hoc autem est impossibile3 nam si nulli eorum deest aliqua perfectio,
nec aliqua imperfectio ei admisceatur, quod requiritur ad hoc quod aliquid
sit simpliciter perfectum, non erit in quo ab invicem distinguantur. Impos-
sibile est igitur plures deos ponere.

Item: quod sufficienter fit uno posito, melius est per unum fieri quam
per multa. Sed rerum ordo est, sicut melius potest esse; non enim potentia
agentis primi deest potentiae, quae est in rebus ad perfectionem. sufficienter

