 

Lmen 111. CAP. Lxxn. 391

virtute Dei. Ex causis autem proximis aliqui effectus dicuntur necessarii vel
contingentes; non autem ex causis remotis. Nam fructificatio plantae est
effectus contingens propter causam proximam, quae est vis generativa, quae
potest impediri et deficere, quamvis causa remota, scilicet sol, sit causa ne-
cessitate agens. Cum igitur inter causas proximas multae sint quae deficere
possunt, non ornnes effectus qui providentiae subduntur erunt necessarii,
sed plurimi sunt contingentes.

Adhuc: ad divinam providentiam pertinet, ut gradus entium qui possi-
biles sunt adimpleantur, ut ex praedictis (c. 71.) patet. Ens autem· dividitur
per contingens et necessarium: et est per se divisio entis. Si igitur divina

’ providentia excluderet omnem contingentiam, non omnes gradus entium

conservarentur.

’ Amplius: quanto aliqua sunt propinquiora Deo, tanto magis de simili-
tudine ipsius participant3 et quanto magis distant, tanto magis a similitudine
ipsius deficiunt. Illa autem quae sunt Deo propinquissima, sunt omnino im-
mobilia, scilicet substantiae separatae, quae maxime ad Dei similitudinem
accedunt, qui est omnino immobilis. Quae autem sunt his proxima, et mo-
ventur immediate ab his quae semper eodem modo se habent, quamdam im-
mobilitatis speciem retinent in hoc quod semper eodem modo moventur;
sicut corpora coelestia. Consequitur ergo quod ea quae consequuntur ad
ista, et ab eis sunt mota, longius ab immobilitate Dei distent, ut scilicet non
<semper eodem modo moveantur: etin hoc ordinis pulcritudo apparet. Omne
autem necessarium, in quantum hujusmodi, semper eodem modo se habet.
Repugnaret igitur divinae providentiae, ad quam pertinet ordinem in rebus
*statuere et conservare, si omnia ex necessitate evenirent.

Praeterea: quod de necessit-ate est, semper est; nullum autem corrupti-
bile semper est. Si igitur divina providentia hoc requirit, quod omnia sint
necessaria, sequitur quod nihil sit in rebus corruptibile, et per consequens
nec generabile. Subtraheretur ergo a rebus tota pa'rs generabilium et cor-
ruptibilium, quod perfectioni derogat universi.

Adhuc: in omni motu est quedam generatio et corruptio ; nam in eo quod
movetur, aliquid incipit, et aliquid desinit esse. Si igitur omnis generatio et
corruptio subtraheretur subtracta contingentia rerum omnium, ut ostensum
est, consequens est quod et motus subtraheretur a rebus, et omnia mobilia.

Item: debilitatio virtutis alicujus substantiae, et ejus impedimentum ex
aliquo contrario agente, est ex aliqua ejus immutatione. Si ergo divina pro-
videntia non impedit motum a rebus, neque etiam impedietur debilitatio vir-
tutis ipsarum, aut impedimentum ex resistentia alicujus. Ex virtutis autem
debilitate, et ejus impedimento, contingit quod res naturalis non semper eo-
dem modo operatur, sed quandoque deficit ab eo quod competit sibi secun-
dum suam naturam, ut sic naturales effectus non ex necessitate proveniant.
Non igitur pertinet ad providentiam divinam quod rebus provisis necessita
tem imponat. , ,

Amplius: in his quae providentia debite reguntur non debet esse aliquid
frustra. Quum igitur manifestum sit causas aliquas esse contingentes ex eo
qnod impediri possunt ut non producant suos effectus, patet quod contra
⁴rationem providentiae esset quod omnia ex necessitate contingerent. Non

,igitur divina providentia necessitatem rebus imponit, contingentiam a rebus

universaliter excludens.

