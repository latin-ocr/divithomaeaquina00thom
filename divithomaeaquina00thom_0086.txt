74 Ltnmz 1. cAP. Lxm.

Secunda est, quod singularia non semper sunt; aut igitur semper scientur
a Deo, aut quandoque scientur, et quandoque non scientur: primum esse non
potest, quia de eo quod non est, non potest esse scientia, quae sola verorum
est; ea autem quae non sunt vera, esse non possunt. Secundum etiam esse
non potest, quia divini intellectus cognitio est omnino invariabilis, ut supra
(c. 45.) ostensum est. ·

Tertia ex eo quod non omnia singularia de necessitate proveniunt, sed·
quaedam contingenter; unde de eis certa cognitio esse non potest, nisi
quando sunt: certa enim cognitio est, quae falli non potest. Cognitio autem
omnis quae est de contingenti, cum futurum est, falli potest; potest enim
evenire oppositum ejus quod cognitione tenetur: si enirn non posset oppo-
situm evenire, jam necessarium esset3 unde et de contingentibus futuris non
potest esse in nobis scientia, sed conjecturalis aestimatio quaedam. Suppo-
nere autern oportet omnem Dei cognitionem esse certissimam et infallibilem,
ut supra (c. 61.) ostensum est. Impossibile etiam quod Deus aliquid de
novo cognoscere incipiat, propter ejus immutabilitatem, ut dictum est (c. 45.).
Ex his igitur videtur sequi, quod singularia contingentia non cognoscat.

Quarta est ex hoc, quod quorumdam singularium causa est. voluntas.
Effectus autem antequam sit non potest nisi in sua causa cognosci, sic enim
solum esse potest antequam in se esse incipiat. Motus autem voluntatis a
nullo possunt per certitudinem cognosci, nisi a volente, in cujus potestate
sunt. Impossibile est igitur quod Deus de hujusmodi singularibus quae cau· ⁸
sam ex voluntate sumunt, notitiam certam habeat.

Quinta est ex singularium infinitate. Infinitum enim in quantum hujus·
modi est ignotum, nam omne quod cognoscitur, sub cognoscentis comprehen-
sione quodammodo mensuratur, curn mensuratio nihil aliud sit quam certi-
ficatio rei mensuratae3 unde omnis ars infinita repudiat. Singularia autem
sunt infinita ad minus in potentia; impossibile igitur videtur quod Deus sin-
gularia cognoscat. ⁷

Sexta est ex ipsa vilitate singularium. Cum enim nobilitas scientiae ex
nobilitate scibilis quodammodo pensetur, vilitas etiarn scibilis in vilitate
scientiae redundare videtur. Divinus autem intellectus nobilissimus est; non
igitur ejus nobilitas patitur quod Deus quaedam vilissima inter singularia
cognoscat.

Septima est ex malitia quae in quibusdam singularibus invenitur. Cum
enim cognitum sit aliquo modo in cognoscente, malurn autem in Deo esse
non possit, ut supra (c. 39.) ostensum est, videtur sequi quod Deus malum
et privationem omnino non cognoscat, sed solum intellectus qui est.in po-
tentia; privatio enim non nisi in potentia esse potest. Ex hoc sequitur 'quod
non habeat Deus de singularibus not-itiam, in quibus malum et· privatio in·
venitur.

CAPUT LXIV.
oRno DICENDORUM cmm mvaM cooNI‘rmNEM.

Ad hujus autem erroris exclusionem, ut etiam divinae scientiae perfectio
ostendatur, oportet diligenter veritatem inquirere circa singularia-praedicto·
rum, ut ea quae sunt veritati contraria repellantur. Primo ergo ostendemus,
quod divinus intellectus singularia cognoscit; secundo quod cognoscit ea

