482 LlBER 111. CAP. cxxvm.

debet, et etiam liberaliter superaddit3 unde tota legis impletio ex dilectione
dependet, secundum illud Apostoli (Rom. XIII. 10.): Plenitudo legis est dite-
ctio,· et Dominus dicit (Matth. XXII. 40.) quod in his duobus mandalis, scillcet
in dilectione Dei, et proximi, universa lex pendet. Sed, quia aliqui interius non
sunt sic dispositi ut ex seipsis sponte faciant quod lex jubet, ab exteriori trahendi
sunt ad justitiam legis implendam3 quod quidem fit dum timore poenarum,
non liberaliter, sed serviliter legem implent3 unde dicitur (Isa. XXVI. 9.):
Quum feceris judicia tua in terra, scilicet puniendo malos, justitiam discent habi-
tatores orbis. Alii vero sic sunt dispositi ut ex seipsis sponte faciant quod lex
jubet. Secundi igitur sibi ipsi sunt lex, habentes caritatem, quae eos loco legis
inclinat et liberaliter operari facit. Lex igitur exterior non fuit necessarium
quod propter eos poneretur3 sed propter illos qui ex seipsis non inclinantur
ad bonum3 unde dicitur (Ι. Tim. Ι. 9.): Lex justo non est posita, sed injustis ‚-
quod non est sic intelligendum quasi justi non teneantur ad legem implendam,
ut quidam male intellexerunt, sed quia isti inclinantur ex seipsis ad justitiam
faciendam, etiam sine lege.

CAPUT CXXIX.

QUOD IN HUMANIS ACTIBUS SUNT ALIQUA RECTA SECUNDUM NATURAM
ET NON SOLUM QUASI LEGE POSITA.

Ex praemissis autem apparet quod ea quae divina lege praecipiuntur
rectitudinem habent, non solum quia sunt lege posita, sed etiam secundum
naturam. ·

Ex praeceptis enim legis divinae mens hominis ordinatur sub Deo, et
omnia alia quae sunt in homine sub ratione. Hoc autem naturalis ordo re-
quirit quod inferiora superioribus subdantur. Sunt igitur ea quae lege divina
praecipiuntur secundum se naturaliter recta. -

Praeterea· homines ex divina providentia sortiuntur naturale judicatorium
rationis, ut principium propriarum operationum. Naturalia autem principia
ad ea'ordinantur quae sunt naturaliter. Sunt igitur aliquae operationes na·
turaliter homini convenientes, quae sunt secundum se rectae, vet non solum
quasi lege positae.

Praeterea: quorumcumque est natura determinata, oportet esse opera
tiones determinatas quae illi naturae conveniant. propria enim operatio unius-
cujusque naturam ipsius sequitur. Constat autem hominum naturam· esse
determinatam. Oportet igitur esse aliquas operationes secundum se homini
convenientes.

Adhuc: cuicumque est aliquid naturale, oportet esse naturale id sine quo
illud haberi non potest; natura enim non deficit m necessariis. Est autem
homini naturale quod sit animal sociale3 quod ex hoc ostenditur quia unus
homo solus non sufficit ad omnia quae sunt humanae vitae necessaria. Ea
igitur sine quibus societas humana conservari non potest, sunt homini natu-
raliter convenientia. Hujusmodi autem sunt unicuique quod suum est con·
servare, et ab iniuriis abstinere. Sunt igitur aliqua m humanis actibus natu-
raliter recta .-

Amplius. supra ostensum est quod honio naturaliter hoc hebet quod
utatur rebus inferioribus ad suae vitae necessitatem; est autem aliqua men·
sura determinata secundum quam usus praedictarum rerum humanae Vme

’ *⁷* 'aemzzuaffi-ffimrmfflmm o ‚ -.«-,

 

 

