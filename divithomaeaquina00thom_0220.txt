208 LIBER 11. cAP. Lx11.

principalis autem causa est anima, ad quam comparatur calor sicut instru-
mentum ad artificem. Non igitur potest anima vegetabilis produci ex com·
mixtione elementorum; multo igitur minus sensus et intellectus possibilis.
Item: intelligere est quaedam operatio in qua impossibile est communi-
care aliquod organum corporeum. Haec autem operatio attribuitur animae
vel etiam homini; dicitur enim quod anima intelligit vel homo per animam.
Oportet igitur aliquod principium in homine esse a corpore non dependens,
quod sit principium talis operationis. Praeparatio autem sequens commixtio-
nem elementorum a corpore dependet manifeste. Non est igitur praepa-
ratio tale principium quale intellectus possibilis: dicit enim Aristoteles in
tertio De anima (t. c. 5.), quod intellectus possibilis est quo anima opinatur
et intelligit. Non est igitur intellectus possibilis praeparatio. Si autem dicatur
quod principium praedictae operationis in nobis est species intelligibilis facta
in actu ab intellectu agente, hoc non videtur sufficere, quia quum homo de
potentia intelligente fiat actu intelligens, oportet quod non solum intelligat
per speciem intelligibilem per quam fit actu intelligenS, sed per aliquam po-
tentiam intellectivam quae sit praedictae operationis principium, sicut et in

> sensu accidit. Haec autem potentia ab Aristotele ponitur (tertio De anima,

t. c. ς. ), intellectus possibilis. Intellectus igitur possibilis est non dependens
a corpore.

Praeterea, species non est intelligibilis actu, nisi secundum quod est de-
purata ab esse materiali. Hoc autem non potest accidere dum fuerit m aliqua
potentia materiali, quae scilicet sit causata ex principiis materialibus, vel

quae sit actus materialis organi. Oportet igitur poni aliquam potentiam in-
tellectivam' 111 nobis immaterialem, quae est intellectus possibilis.

Adhuc: intellectus possibilis ab Aristotele (tertio De anima, t. c. 1.) di-
citur pars animae. Anima autem non est praeparatio, sed actus, praeparatio
enim est ordo potentiae ad actum; sequitur tamen ad actum aliqua prae·
paratio ad ulteriorem actum, sicut* ad actum diaphaneitatis sequitur ordo ad
actum lucis. Intellectus igitur possibilis non est ipsa praeparatio, sed actus
quidam.

Amplius: homo consequitur speciem et naturam humanam secundum
partem animae sibi propriam, quae quidem est intellectus possibilis. Nihil
autem consequitur speciem et naturam secundum quod est in potentia, sed
secundum quod est actu. Quum igitur praeparatio nihil sit aliud quam ordo
potentiae ad actum, impossibile est quod intellectus possibilis non sit aliud
quam praeparatio quaedam in natura humana exsistens.

CAPUT LXIII.

QUOD ANIMA NON SIT ¹COMPLEXIO, UT POSUIT GALENUS.

Praedictae autem opinioni Alexandri de intellectu possibili propinqua est
Galeni medici de anima3 dicit enim animam esse complexionem· Ad hoc
autem dicendum motus est per hoc, quod videmus ex diversis complexionibus
causari in nobis diversas passiones quae attribuuntur animae; aliquam enim
complexionem habentes, ut cholericam, de facili irascuntur; melancholici
vero de facili tristantur. Unde et per casdem rationes haec opinio Improbari
potest, per quas improbata est opinio Alexandri, et per aliquas proprias.

’,ἐξ

