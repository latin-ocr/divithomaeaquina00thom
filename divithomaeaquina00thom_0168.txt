156 LIBER 11. CAP. xxxn.

Adhuc: quum bonitas divina perfectissima sit, non hoc modo dicitur quod
‚omnia a Deo processerunt propter bonitatem ejus ut ei aliquid ex creaturis
accresceret, sed quia bonitatis est ut seipsam communicet, prout possibile est,
in quo bonitas manifestatur. Quum autem omnia bonitatem Dei participent
in quantum habent esse, secundum quod diuturniora sunt, magis bonitatem
Dei participant3 unde et esse perpetuum speciei dicitur divinum esse. Bonitas
autem divina infinita est. Ejus igitur est ut se in infinitum communicet, non
aliquo determinato tempore tantum. Hoc igitur videtur ad divinam bonitatem
pertinere ut creaturae aliquae ab aeterno fuerint.

Haec igitur sunt ex parte Dei accepta, per quae videtur quod creaturae
semper fuerint.

CAPUT XXXIII.
RATIONES Ex PARTE CREATURARUM SUMPTAE.

Sunt autem et alia ex parte creaturarum accepta, quae idem ostendere
videntur.

Quae enim non habent potentiam ad non esse impossibile est ea non esse.
Quaedam autem suntin creaturis in quibus non est potentia ad non-esse t non
enim potest esse potentia ad non-esse nisi in illis quae habent materiam con-
trarietati subjectam ; potentiam enim ad esse et non-esse est potentia ad pri·
vationem et formam, quorum subjectum est materia3 privatio vero semper
adjungitur formae contrariae, quum impossibile sit materiam esse absque
omni forma. Sed quaedam creaturae sunt, in quibus non est materia contra-
rietati subjecta, vel quia omnino non habent materiam, sicut substantiae in-
tellectuales, ut infra (c. 50.) ostendetur, vel quia non habent contrarium, sicut
corpora coelestia, quod eorum motus ostendit, qui contrarium non habet.
Quasdam igitur creaturas impossibile est non esse ; ergo eas necesse est sem-
per esse.

Item: unaquaeque res tantum durat in esse quanta est sua virtus essendi,
nisi per accidens, sicut in his quae violenter corrumpuntur. Sed quaedam
creaturae sunt, quibus inest virtus essendi non ad aliquod determinatum tem-
pus, sed ad semper essendum, sicut corpora coelestia et intellectuales sub-
stantiae; incorruptibilia enim sunt, quum contrarium non habeant. Relinquitur
igitur quod eis competit semper esse. Quod autern incipit esse non semper
est. Eis ergo non competit ut esse incipiant.

Adhuc: quandocumque aliquid de novo incipit moveri, oportet quod mo-
vens vel motum vel utrumque aliter se habet nunc quando est motus, quam
prius quando non erat motus; est enim habitudo vel relatio quaedam mo·
ventis ad motum, secundum quod est movens actu: relatio autem nova non
incipit sine mutatione utriusque vel alterius saltem extremorum.

Quod autem aliter se habet nunc quam prius, movetur: ergo oportet,
ante motum qui de novo incipit, alium motum praecedere in mobili, vel in
movente. Oportet igitur quod quilibet motus vel sit aeternus, vel habeat alium
motum ante se; motus igitur semper fuit; ergo et mobilia, et sic creaturae
semper fuerunt. Deus enim omnino immobilis est, ut in primo (e. 13.) osten-
sum est.

Praeterea: omne agens quod generat sibi simile, intendit conservare esse
perpetuum in specie, quod non potest perpetuo conservari in individu03 im·

