LIBER 111. cAP. 1:111. 445

CAPUT CIII.

QUOMODO SUBSTANTIAE SPIRITUALES ALIQUA MIRACULA OPERENTUR
QUAE TAMEN NON SUNT VERE MIRACULA.

(Ι. part. quaest. CX. art. 4.).

Fuit autem positio Avicennae (De anima, sexto c. 2. et octavo c. ult.)
quod substantiis separatis multo magis obedit materia ad productionem ali-
cujus effectus, quam contrariis agentibus in natura: unde ponit quod ad ap-
prehensionem praedictarum substantiarum sequitur interdum effectus aliquis
inistis inferioribus, vel pluviarum, vel sanitatis alicujus infirmi, absque aliquo
corporeo agente medio. CuJus quidem signum ab anima nostra accipit, quae
cum fuerit fortis in sua imaginatione, ad solam apprehensionem immutatur
corpus; sicut cum quis ambulans super trabem in alto positam cadit de
facili, quia imaginatur casum ex timore; non autem caderet, si esset trabes
illa posita super terram, unde casum timere non posset. Manifestum est
etiam quod ad solam apprehensionem animae calescit corpus, sicut accidit
in concupiscentibus, vel iratis; aut etiarn infrigidatur, sicut accidit in timen—
tibus. Quandoque etiam immutatur ex forti apprehensione ad aliquam ae-
gritudinem, puta febrem, vel etiam lepram. Et per hunc modum dicit, quod
si anima sit pura, non subjecta corporalibus passionibu3‚ et fortis in sua
apprehensione, obedit apprehensioni ejus non solum corpus proprium, sed
etiam exteriora corpora; adeo quod ad ejus apprehensionem sanetur ali·
quis infirmus, vel aliquid hujusmodi aliud accidat, et hoc ponit esse cau·
sam fascinationis, quia si anima alicujus vehementer affecta in malevo-
lentia habet impressionem nocumenti in aliquem, maxime puerum, qui
propter corporis teneritudinem est facile susceptivus impressionis. Unde vult
quod multo amplius ad apprehensionem substantiarum separatarum, quas
ponit animas, vel motores orbium, sequatur aliquis effectus in istis infe-
rioribus absque actione alicujus corporalis agentis.

Haec autem positio satis consona est aliis suis positionibus. Ponit enim
quod omnes formae substantiales effluant in haec inferiora a substantia sepa-
rata, et quod corporalia agentia non sint nisi disponentia materiam ad su-
scipiendam impressionem ‘agentis separati. Quod quidem non est verum,
secundum Aristotelis doctrinam, qui probat in septimo Metaph. (t. c. 28.
et seq.) quod formae quae sunt in materia non sunt a formis separatis, sed
a formis quae sunt in materia: sic enim invenitur similitudo inter faciens
et factum.

Exemplum etiam, quod sumitur de impressione animae in corpus, non
multum adjuvat ejus intentionem. Non enim ex apprehensione sequitur
aliqua immutatio corporis, nisi apprehensioni adjuncta fuerit affectio aliqua,
ut gaudii, vel timoris, aut concupiscentiae, aut alterius passionis. Hujus-
modi autem passiones accidunt cum aliquo determinato motu cordis, ex
quo consequitur ulterius immutatio totius corporis, vel secundum motum
localem, vel secundum alterationem aliquam: unde adhuc remanet quod

apprlqhensio substantiae spiritualis non alterat corpus nisi mediante motu
loca “.

