140 LIBER 11. CAP. XXII·

effectus excellentiam, cum ostensum sit (Lib. Ι. c. 41. et 28.), quod Deusest
super omnia in bonitate et perfectione3 nec iterum propter defectum ‹mate-
riae‚ cum ipse sit causa materiae, quae non possibilis est causari, nisi· ‘per
creationem. Ipse etiarn in agendo non requirit materiam, cum nullo praeexsi-
stente rem in esse producat: etsie propter materiae defectum, ejus actio im·
pediri non potest ab effectus productione. Restat igitur quod divina virtus
non determinetur ad aliquem effectum, sed simpliciter omnia potest; quod

est eum esse omnipotentem.
Hinc est quod etiam divina Scriptura fide tenendum hoc tradit. dicitur

enim (Gen. XVII. 1.) ex ore Dei: Ego Deus omnipotens, ambula coram me et
esto perseclus; et (Job XLII. 2.): Scio quia omnia potes ‚⁰ et (Luc. Ι. 37.), ex ore
angeli: Non erit impossibile apud Deum omne verbum. =

Per hoc autem excluditur quorumdam philosophorum error, qui posue-
runt a Deo immediate produci unum effectum tantum, quasi virtus ejus ad
illius productionem determinata esset, et quod Deus non potest aliquid fa-
cere, nisi secundum quod cursus rerum naturalium se habet; de quibus
dicitur (Job XXII. 17.): Quasi nihil possit Omnipotens, aestimabant eum.

CAPUT XXIII.

QUOD DEUS NON AGAT EX NECESSITATE NATURAE.

Ex hoc autem ostenditur, quod Deus agit in creaturis non per necessita-
tem naturae, sed per arbitrium voluntatis. Omnis enim agentis per necessi-
tatem naturae, virtus determinatur ad unum effectum; et inde est quod omnia
naturalia semper eveniant eodem modo, nisi sit impedimentum; non autem
voluntaria. Divina autem virtus non ordinatur ad unum effectum tantum, ut
supra (c. 22.) ostensum est. Deus igitur non agit per necessitatem naturae,
sed per voluntatem.

Adhuc: quidquid non implicat contradictionem, subest divinae potentiae,
ut ostensum est (c. praec). Multa autem non suntin rebus creatis, quae tamen
si essent, contradictionem non implicarent, sicut patet praecipue circa nu-
merum, quantitates, et distantias stellarum, et aliorum corporum, in quibus
si aliter se haberet ordo rerum, contradictio non implicaretur. Multa igitur
subsunt divinae virtuti, quae in rerum natura non inveniuntur. Quicumque
autem eorum quae potest facere, quaedam facit, et quaedam non facit, agit
per electionem voluntatis, et non per necessitatem naturae. Deus igitur non
agit per necessitatem naturae, sed per voluntatem.

Item: unumquodque agens hoc modo agit secundum quod similitudo
facti est in ipso; omne enim agens agit sibi simile: omne autem quod est
in· altero, est in eo per modum ejus in quo est. Cum igitur Deus sit per
essentiam suam intelligens, ut supra (Lib. Ι. c. 44.) probatum est, oportet quod
similitudo effectus sui sit in eo per modum intelligibilem: igitur per intel-
lectum agit. Intellectus autem non agit aliquem effectum nisi mediante vo·-
luntate, cujus obJectum est bonum intellectum quod movet agentem utfinis
Deus igitur per voluntatem agit, non per necessitatem naturae.

Amplius: secundum Philosophum in nono Metaph. (t. c. 16. )‚ duplex est ’

actio: una qu. .1e manet in agente, et est perfectio ipsius, ut videre est. alin
quae transit in exteriora, et est perfectio facti, sicut comburere m igne. Di·

