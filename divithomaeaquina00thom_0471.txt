LIBER 111. CAP. CXI. 459

CAPUT CXI.

QUOD SPECIALI RATIONE CREATURAE RATIONALES
DIVINAE PROVIDENTIAE SUBDUNTUR.

Ex his quidem quae supra determinata sunt, manifestum est quod divina
providentia ad omnia se extendit. Oportet tamen aliquam rationem provi-
dentiae specialem observari circa intellectuales et rationales naturas prae aliis·
creaturis: praecellunt enim alias creaturas et in perfectione naturae, etin
dignitate finis. In perfectione* quidem naturae, quia sola creatura rationalis
habet dominium sui actus, libere se agens ad operandum3 ceterae vero crea-
turae ad opera propria magis aguntur quam agant, ut ex supradictis (c. 110.)
patet. In dignitate autem finis, quia sola creatura intellectualis ad ipsum finem
ultimum universi sua operatione pertingit, scilicet cognoscendo et amando
Deum; aliae vero creaturae ad finem ultimum pertingere non possunt nisi
per aliqualem similitudinis ipsius participationem. Omnis autem ratio ope-
rationis variatur secundum diversitatem finis, et eorum quae operationi sub-
jiciuntur3 sicut ratio operandi per artem diversa est secundum diversitatem
finis et materiae. Aliter enim operatur medicus ad aegritudinem pellendam,
et ad sanitatem conservandam, atque aliter in corporibus diversimode com-
plexionatis: et similiter oportet in regimine civitatis diversam rationem or-
dinis observari secundum diversas conditiones eorum qui subjiciuntur regi-
mini, et secundum diversa ad quae ordinantur: oportet enim aliter disponi
milites ut sint praeparati ad pugnarn, et artifices ut bene se habeant circa
sua opera. Sic igitur et alia est ordinis ratio secundum quarn creaturae ra-
tionales providentiae divinae subduntur, et alia secundum quam ordinantur
ceterae creaturae.

CAPUT CXII.

QUOD CREATURAE RATIONALES GUBERNANTUR PROPTER SEIPSAS,
ALIAE VERO IN ORDINE AD EAS.

Primum igitur ipsa cognitio intellectualis naturae, secundum quam est
domina sui actus, providentiae curam requirit, qua sibi propter se providea-
tur: aliorum vero conditio, quae non habet dominium sui actus, hoc indicat
quod eis non propter ipsa cura impendatur, sed velut ad alia ordinatis. Quod
enim ab altero tantum agitur, rationem instrumenti habet; quod vero per·
se agit, habet rationem principalis agentis. Instrumentum autem non quae-
ritur propter seipsum, sed ut eo principale agens utatur3 unde oportet quod
omnis operationis diligentia, quae circa insrumenta adhibetur, ad principale
agens referatur sicut ad finem. Quod autem circa principale agens, vel ab
ipso, vel ab alio adhibetur, in quantum est principale agens, propter ipsum
est. Disponuntur ergo a Deo intellectuales creaturae quasi propter se pro·
curatae, creaturae vero aliae quasi ad rationales creaturas ordinatae.

Adhuc: quod dominium sui actus habet, liberum est in agendo. Liber
enim est qui sui causa est; quod autem quadam necessitate ad alio agitur
ad operandum, servituti subjectus est. Omnis igitur alia creatura naturaliter
servituti subjecta est; sola vero intellectualis natura libera est. In quolibet

