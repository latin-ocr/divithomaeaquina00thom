266 LIBER 11. CAP. Lxxxtx.

enim detur quod corpus hominis formetur priusquam anima creetur, aut e
converso, non sequitur quod idem homo sit prior seipso; non enim homo est
suum corpus neque sua anima. Sequitur autem quod aliqua pars ejus sit al-
tera prior, quod non est inconveniens; nam materia tempore est prior forma;
materiam dico, secundum quod est in potentia ad formam, non secundum
quod actu est per formam perfecta; sic enim est simul cum forma. Corpus
igitur humanum, secundum quod est in potentia ad animam, utpote quum
nondum habet animam, est prius ternpore quam anima3 tunc autem non est
humanum actu, sed potentia tantum3 quum vero est humanum ⁸actu, quasi
per animam humanam perfectum, non est prius neque posterius anima, sed
simul cum ea.

Neque etiam sequitur, si anima ‚ex virtute seminis non producitur, sed
solum corpus, quod sit imperfecta operatio tam Dei quam naturae, ut septima
ratio procedebat. Virtute enirn Dei utrumque fit, et corpus et anima, licet
formatio corporis sit ab eo mediante virtute seminis naturalis, animamautem
immediate producat. Neque etiam sequitur quod actio virtutis seminis sit
imperfecta, quum perficiat hoc ad quod est.

Sciendum est etiarn in· semine virtute contineri omnia illa quae virtutem
corpoream non excedunt, sicut foenum, culmus, internodia et similia; ex quo
concludi non potest quod id hominis quod totam virtutem corpoream excedit,
in semine virtute contineatur, ut octava ratio concludebat.

Quod autem operationes animae videntur proficere in processu genera-
tionis humanae sicut proficiunt corporis partes, non ostendit animam huma-—
nam et corpus idem principium habere, sicut nona ratio procedebat3 sed
ostendit quod dispositio partium corporis est necessaria ad animae opera-
tionem. * ·

Quod autem decimo objicitur, corpus animae configurari, et ob hoc ani·
marn sibi corpus simile praeparare, partim quidem est verum, partim autern
falsum. Si enim intelligatur de anima generantis, est verum quod dicitur;
falsum autern, si intelligatur de anima generati. Non enim virtute animae

generati formatur corpus quantum ad primas et praecipuas partes, sed vir- .

tute animae generantis, ut supra probatum est. Similiter etiam omnis ma-
teria suae formae configuratur; non tamen haec configuratio fit ex actione
generati, sed ex actione formae generantis.

Quod autem undecimo objicitur de seminis vita in principio decisionis,
patet quidem ex dictis non esse vivum nisi in potentia3 unde tunc animam
actu non habet, sed virtute. In processu autern generationis habet animam
vegetabilem et sensibilem, ex virtute seminis; quae non manent, sed tran-
seunt, anima rationali succedente.

Neque etiarn, si formatio corporis animam humanam praecedit, sequitur
quod anima sit propter corpus, ut duodecima ratio inferebat. Est enim ali-
'quid propter alterurn dupliciter: uno modo propter ejus operationem sive
conservationem vel quidquid hujusmodi est quod sequitur ad esse, ethujus-
modi sunt posteriora eo propter quod sunt, sicut vestimenta sunt propter
hominem, et instrumenta propter artificem3 alio modo est aliquid propter
alterum, id est propter esse ejus, et sic quod est propter alterum est prius
tempore et natura posterius. Hoc autem modo corpus est propter animam,
sicut etiam omnis materia propter formam. Secus autem esset, si ex anima
ct corpore non fieret unum secundum esse, sicut dicunt qui ponunt animam
non esse corporis formam.

