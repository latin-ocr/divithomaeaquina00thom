58 LIBER 1. CAP. van.

duobus perfectio intellectualis operationis dependet: unum est, ut species
intelligibilis perfecte rei intellectae conformetur3 aliud est, ut perfecte intel-
lectui coniungatur: quod quidem tanto fit amplius, quanto intellectus in in-
telligendo majorem efficaciam' habet. Ipsa autem divina essentia, quae est
species intelligibilis, qua intellectus divinus intelligit, et ipsi Deo penitus idem,
estque intellectui ipsius idem omnino. Seipsum igitur Deus perfectissime co·
gnoscit.

Adhuc: res materialis intelligibilis efficitur per hoc, quod a materia et a .
materialibus conditionibus separatur: quod ergo est per sui naturam ab omni
materia et omnibus conditionibus materialibus separatum, hoc est intelligi-
bile secundum suam naturam. Sed omne intelligibile intelligitur secundum
quod est unum actu cum intelligente: ipse autem Deus intelligens est, ut
probatum est (c. 44.) ; igitur cum sit immaterialis omnino, et sibi ipsi maxime
sit unum, maxime ergo seipsum intelligit.

Item: ex hoc aliquid actu intelligitur, quod intellectus in actu, et intelle·
ctum in actu unum sunt. Divinus autem intellectus est semper intelligens in
actu; nihil enirn est in potentia et imperfectum in Deo : essentia autem Dei
secundum seipsam perfecte intelligibilis est, ut ex dictis patet (c. 45.). Cum
igitur intellectus divinus et essentia divina sint unum, ut ex dictis (c- 46.)
manifestum est, relinquitur quod Deus seipsum perfecte intelligat: Deus enim
est et suus intellectus et sua essentia. ,

Adhuc: omne quod est in aliquo per modum intelligibilem, intelligitur
ab eo. Essentia autern divina est in Deo per modum intelligibilem3nam esse
naturale Dei, et esse intelligibile unum et idem sunt, cum esse suum sit suum
intelligere. Deus igitur intelligit essentiam suam, igitur seipsum, cum ipse sit
sua essentia. “

Amplius: actus intellectus, sicut et aliarum animae potentiarum secun-
dum obJecta distinguuntur3 tanto igitur erit perfectior intellectus operatio,
quanto erit perfectius intelligibile. Sed perfectissimum intelligibile est es-
sentia divina, cum sit perfectissimus actus et prima veritas; operatio autem
intellectus divini est etiam nobilissima, cum sit ipsum esse divinum, ut osten-
sum est (c. 45.). Deus igitur seipsum intelligit.

Adhuc: rerum omnium perfectiones in Deo maxime inveniuntur. Inter
alias autem perfectiones i'n rebus creatis inventas, maxima est intelligere
Deum, cum natura intellectualis aliis praeemineat, cujus perfectio est in-
telligere. Nobilissimum autem intelligibile Deus est3 Deus igitur maxime
seipsum-intelligit.

Hoc autem divina auctoritate confirmatur: ait namque Apostolus (1. ad
Corinth. II. 10.) quod Spiritus Dei scrutatur etiam profunda Dei.

CAPUT XLVIII.

QUOD DEUS PRIMO ET PER SE SOLUM SEIPSUM COGNOSCIT.
(I. part. quaest. XIV. art. 5.).

Ex praemissis autem apparet quod Deus primo et per se solum seipsum
cognoscit. Illa enim solum res est prima et per se ab intellectu cognita, cujus
specie intelligit3 operatio enim formae, quae est operationis principium, pro·
portionatur. Sed id quo Deus intelligit, nihil est aliud quam sunessentia, ut ‚

