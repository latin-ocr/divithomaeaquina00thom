 

LIBER¹ IV. CAP. Lxxxvn. 703

visionem conjungetur. Non igitur debet grave videri, si tunc virtute animae
corpus et ab omni corruptione servetur immune, et supra quaecumque cor-

ora elevetur.
p Neque etiam huic promissioni divinae impossibilitatem affert, quod cor-
pora coelestia frangi non possunt, ut super ea gloriosa corpora subleventur,
quia a virtute divina hoc fiet, ut gloriosa corpora simul cum aliis corporibus
esse possint; cujus rei indicium in corpore Christi praecessit, dum ad disci-
pulos januis clausis intravit.

CAPUT LXXXVIII.

DE SEXU ET AETATE RESURGENTIUM.
(IV. Sent. dist. 44).

’ Non est tamen aestimandum quod in corporibus resurgentium desit sexus
femineus, ut aliqui putaverunt; quia, cum per resurrectionem sint reparandi
defectus naturae, nihil eorum quae ad perfectionem naturae pertinent a cor-
poribus resurgentium auferetur. Sicut autem alia corporis membra ad inte-
gritatem humani corporis pertinent, ita et ea quae generationi deserviunt tam
in maribus, quam in feminis. Resurgent ergo membra hujusmodi‘ 1n utrisque.

Neque. tamen huic obviat quod usus horum membrorum non erit, ut supra
(c. 83.) ostensum est; quia, si propter hoc membra in resurgentibus non
erunt, pari ratione nec omnia membra quae nutrimento deserviunt in resur-
gentibus essent, quia nec ciborum usus post resurrectionem erit. Sic igitur
magua pars membrorum corpori resurgentis deesset. Erunt igitur omnia
membra hujusmodi, quamvis eorum usus non sit, ad integritatem naturalis
corporis restituendam. unde frustra non eru'nt.

Similiter etiam nec infirmitas feminei sexus perfectioni resurgentium
obviat. Non enim est infirmitas per recessum a natura, sed a natura intenta3
et ipsa etiam naturae distinctio in omnibus perfectionem naturae demon-
strabit, et divinam sapientiam omnino cum quodam ordIne disponentem com-
mendabit.

Nec etiam cogit ad hoc verbum Apostoli quod dicit (EpheS. IV. 13.):
Donec occurramus omnes in unitatem fidei, et agnitionis Filii Dei, in virum per·
fectum, in mensuram aetatis plenitudinis Christi. Non enim hoc ideo dictum
est quod quilibet in illo occursu quo resurgentes exibunt obviam Christo in
aera, sit sexum virilem habiturus; sed ad designandam perfectionem Eccle-
siae, et virtutem: tota enirn Ecclesia erit quasi vir perfectus Christo occur·
rens, ut ex praecedentibus et sequentibus patet. In aetate autem Christi, quae
est aetas juvenilis, oportet omnes resurgere propter perfectionem naturae,
quae in hac sola aetate consistit: puerilis enim aetas nondum perfectionem
naturae consecuta est per augmentum; senilis vero aetas jam ab ea recessit
propter decrementum.

