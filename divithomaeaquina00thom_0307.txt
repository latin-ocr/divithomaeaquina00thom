 

 

LIBER 111. cap, vn. 295

Item: nihil tendit ad suum contrarium3 unumquodque enim appetit quod
est sibi simile et conveniens. Omne autem ens agendo intendit bonum, ut
ostensum est (c. 3.). Nullum igitur ens, in quantum hujusmodi, est malum.

Adhuc: omnis essentia est alicui rei naturalis; si enim est in genere
substantiae, est ipsa natura rei; si vero sit in genere accidentis, oportet quod
ex principiis alicujus substantiae causetur, et sic illi substantiae erit natu·
ralis, licet forte alteri substantiae non sit naturalis, sicut cali'ditas est natu-
ralis igni, licet sit innaturalis aquae. Quod autem est secundum se malum
non potest esse alicui naturale3 de ratione enim mali est privatio ejus quod
est alicui natum inesse et debitum ei; malum igitur, quum sit ejus quod
est naturale privatio, non potest esse alicui naturale3 unde quidquid natu-
raliter inest alicui est bonum, et malurn si ei desit. Nulla igitur essentia est
secundum se mala.

Amplius: quidquid habet essentiam aliquam, aut ipsamet est forma, aut
habet formam aliquam; per formam enim collocatur unumquodque in ge-
nere, vel specie. Forma autem, in quantum hujusmodi, habet rationem bo-
nitatis, quum sit principium actionis et finis quem intendit omne faciens, et

, actus quo unumquodque habens fo'rmam perfectum est. Quidquid igitur

habet essentiam aliquam, in quantum hujusmodi, est bonum. Malum igitur
non habet essentiam aliquam.

Item: ens per actum et potentiam dividitur. Actus autem, in quantum
hujusmodi, bonum est, quia, secundum quod aliquid est actu, secundum hoc
aliquid est perfectum3 potentia etiam bonum aliquid est3 tendit enim po-
tentia ad actum, ut in quolibet motu apparet, et etiam est actui proportio-
nata, non ei contraria, et est in eodem genere cum actu, et privatio non

’ competit ei nisi per accidens. Omne igitur quod est, quocumque modo sit,

in quantum est ens, bonum est. Malum igitur non habet aliquam essentiam.

Amplius: probatum est in secundo huJus (c. 6.) quod omne esse, quo-
cumque modo sit, est a Deo. Deum autem esse perfectam bonitatem osten-
dimus (Lib. Ι. c. 41.). Quum igitur boni effectus malum esse non possit,
irnpossibile est aliquod ens, in quantum est ens, esse malum.

Hinc est quod (Gen. Ι. 31.). dicitur: Vidit Deus cuncta quae fecerat, et
orant valde bona; et (Eccli. III. 11.): Cuncta fecit bona in tempore suo,· et
(Ι. Tim. IV. 4.): Omnis creatura Dei bona est. Et Dionysius (IV. cap. De
dlv. nomin.) dicit, quod c< malum non est exsistens (scilicet per se), nec
aliquid in exsistentibus quasi accidens, sicut albedo vel nigredo ».

-Per hoc autem excluditur error Manichaeorum ponentium aliquas res,
secundum suas naturas, malas esse.

CAPUT VIII.

RATIONES CONTRA PRAEMISSAM CONCLUSIONEM.

Videtur autem quibusdam rationibus praedictae sententiae posse obviari.
Ex propria enim differentia specifica unumquodque speciem sortitur. Ma-
lum autem est differentia specifica in aliquibus generibus, scilicet in habiti-
bus et actibus moralibus3 sicut enim virtus, secundum suam speciem, est
bonus habitus, ita contrarium vitium est malus habitus, secundum suam
speciem; et similiter de actibus virtutum et vitiorum. Malum igitur est dans

