242 LIBER 11. CAP. LXXX.

mabus remanentibus post corpus, diversitas nisi formalis3 non enim sunt
compositae ex materia et forma, ut supra (c. 50.) probatum est de omni
substantia intellectuali. Relinquitur igitur quod sunt diversae secundum spe-
ciem. Non autem per corruptionem corporis mutantur animae ad aliam spe-
ciem, quia omne quod mutatur de specie in speciem, corrumpitur. Relin-
quitur ergo quod, antequam essent a corporibus separatae, erant secundum
speciem diversae. Composita autem sortiuntur speciem secundum formam.
Ergo et individua hominum erant secundum speciem diversa, quod est in-
conveniens. Ergo impossibile videtur quod animae humanae multae rema-
neant post corpora. .

Adhuc: videtur omnino esse impossibile, secundum ponentes aeternita-
tem mundi, ponere quod animae humanae in sua multitudine remaneant post

, mortem corporis. Si enim mundus est ab aeterno, motus fuit ab aetern03

ergo et generatio est aeterna. Sed si generatio est aeterna, infiniti homines
mortui sunt ante nos. Si ergo animae mortuorum remanent post mortemin
sua multitudine, oportet dicere animas infinitas esse nunc in actu hominum

prius mortuorum. Hoc autem est impossibile3 nam infinitum actu non potest .

esse in natura. Relinquitur igitur, si mundus est aeternus, quod animae non
remaneant multae *post mortem.

Item: quod advenit alicui et discedit ab eo praeter sui corruptionem,
advenit ei accidentaliter; haec enim est diffinitio accidentis. Si ergo anima
humana non corrumpitur, corpore abscedente, sequetur quod anima humana
accidentaliter corpori uniatur. Ergo homo est ens per accidens, qui est com-
positus ex anima et corpore. Et sequetur ulterius quod non sit aliqua species
humana; non enim ex his quae conjunguntur per accidens fit species una.; nam
homo albus non est aliqua species.

Amplius: impossibile est aliquam substantiam esse, cujus non sit aliqua
operatio. Sed omnis operatio animae finitur cum corpore ; quod quidem patet

per inductionem: narn virtutes animae nutritivae operantur per qualitates ·

corporeas et per instrumentum corporeum, et in ipsum corpus, quod perfi-
citur per animam, quod nutritur et augetur, et ex quo deciditur semen ad
generationem. Operationes etiam omnes potentiarum quae pertinent ad ani-
mam sensitivam, complentur per organa corporalia3 et quaedam earum com-
plentur eum aliqua transmutatione corporali, sicut quae dicuntur animae
passiones, ut amor, gaudium et hujusmodi. Intelligere autem, etsi non sit
operatio per aliquod organum corporalem exercita, tamen objecta ejus sunt
phantasmata, quae ita se habent ad ipsam, ut colores ad visum; unde, sicut
visus non potest videre sine coloribus, ita anima intellectiva non potest in·
telligere sine phantasmatibus. Indiget etiam anima, ad intelligendum, virtu·
tibus praeparantibus phantasmata, ad hoc quod fiant intelligibilia actu, scilicet
virtute cogitativa ct memorativa, de quibus constat quod, quum sint actus
quorumdam organorum corporis per quae operantur, non possunt remanere
post corpus. Unde et Aristoteles dicit (tertio De anima, t. c. 30.) quod
« nequaquam sine phantasmate intelligit anima », et quod <t nihil intelligit

sine intellectu passivo », quem vocat virtutem cogitativam, quae est corru-

ptibilis; et propter hoc dicit in primo De anima (t. c. 65.) quod α intelligere

hominis corrumpitur, quodam interius corrupto », scilicet phantasmate vel Ξ,
passivo intellectu; et in tertio De anima (t. c. 20.) dicitur quod α non re-

miniscimur post mortem eorum quae scivimus in vita ».

Sic igitur patet quod nulla operatio animae potest remanere post mortem .

 

 

