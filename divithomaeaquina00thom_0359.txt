 

mni-:R 111. cap, xtv. 347

vam. Unde videmus quod visus non est susceptivus nisi colorum qui illumi-
nantur per lucem. Intellectus autern possibilis cum sit virtus quodammodo
passiva, habet proprium agens sibi respondens, scilicet intellectum agentem,
· qui ita se habet ad intellectum possibilem, sicut se habet lux ad visum. Non
est igitur intellectus possibilis in potentia nisi ad illa intelligibilia quae sunt
facta per intellectum agentem. Unde et Aristoteles in tertio De anima (t. c. 18.),
describens utrumque intellectum, dicit quod intellectus possibilis est, quo est
omnia fieri: agens vero quo est omnia facere, ut ad eadem utriusque po-
tentia referri intelligatur, huJus activa, illius passiva. Cum ergo substantiae
separatae non sint factae intellectae in actu per intellectum agentem, sed
solum materialia, ad haec sola se extendit possibilis intellectus. Non igitur
per ipsum possumus intelligere substantias separatas.

Propter quod et Aristoteles congruo exemplo usus est (secundo Metaph.
t. c. 1.). Nam oculus vespertilionis nunquam potest videre lucem solis, quamvis
Averroes hoc exemplum depravare nitatur dicens, quod simile non est de in-
tellectu nostro ad substantias separatas et oculo vespertilionis ad lucem solis,-
quantum ad impossibilitatem, sed solum quantum ad difficultatem. Quod tali
ratione probat ibidem3 quia, si illa quae sunt intellecta secundum se, scilicet
substantiae separatae, essent nobis impossibiles ad intelligendum, frustra es-
sent, sicut si esset aliquod visibile quod a nullo visu videri possit. Quae qui-
dem ratio quam frivola sit apparet. Etsi enirn a nobis nunquam illae sub-
stantiae intelligerentur, tamen intelligerentur a semetipsis. Unde nec frustra
intelligibiles essent, sicut nec sol frustra visibilis est, ‘ut Aristotelis exemplum
prosequamur, quia non potest ipsum videre vespertilio, cum possit ipsum vi-
dere homo et alia animalia.

Sic ergo intellectus possibilis, si ponitur corpori unitus secundum esse,
non potest intelligere substantias separatas. Interest tamen qualiter de sub-
stantia ipsius sentiatur. Si enim ponatur esse quaedam virtus materialis ge-
nerabilis et corruptibilis, ut quidam posuerunt, sequitur quod ex sua substantia
determinatur ad intelligendum materialia. Unde necesse est, quod nullo modo
intelligere possit substantias separatas, quia impossibile erit ipsum esse sepa-
ratum. Si autem intellectus possibilis, quamvis sit corpori unitus, est tamen
incorruptibilis, et a materia non dependens secundum suum esse, sicut
supra (Lib. II. c. 59. et 60.) ostendimus, sequitur quod obligatio ad intelli-
gendas res materiales accidat ei ex unione ad corpus. Unde cum anima a
· corpore tali fuerit separata, intellectus possibilis intelligere poterit ea quae
sunt secundum se intelligibilia, scilicet substantias separatas, per lumen in·
tellectus agentis, quod est similitudo in anima intellectualis luminis quod est
in substantiis separatis. Et haec est sententia nostrae fidei de intelligendo
substantias separatas a nobis post mortem, et non in hac vita.

CAPUT XLVI.

QUOD ANIMA IN HAG VITA NON INTELLIGAT SEIPSAM PER SEIPSAM.

Videtur autem difficultas quaedam contra praedicta afferri ex quibusdam
Augustini verbis quae diligenter pertractanda sunt. Dicit enim in nono De
Trinit. (c. 3.): «Mens, sicut corporearum rerum notitias per sensus corporis
colligit, sic incorporearum rerum per semetipsam3 ergo et semetipsam per se·

