320 LtssER 111. cAP. xxv.

assimilatur Deo, secundum quod intelligit ipsum Deum; nam ipse Deus in-
telligendo se intelligit omnia alia, ut probatum est (Lib. 1. c. 46.). Intel-
ligere igitur Deum est ultimus finis omnis intellectualis substantiae.-

Item: quod est tantum propter aliud diligibile, est propter illud quod
est tantum propter se diligibile3 non enim est abire in infinitum in appe-
titu naturae, quia desiderium naturae frustraretur, quum non sit possibile
pertransire infinita. Omnes autem scientiae et artes et potentiae practicae
sunt tantum propter aliud diligibiles; nam in eis finis non est scire, sed
operari. Scientiae autem speculativae sunt propter seipsas diligibiles3 nam
finis earum est ipsum scire; nec invenitur aliqua actio in rebus'humanis
quae non ordinetur ad alium finem, nisi consideratio speculativa3 nam
etiam ipsae actiones ludicrae, quae videntur absque fine fieri, habent εΗ-
quem finem debitum, scilicet ut, per eas quodammodo mente relevati, magis
simus postmodum potentes ad studiosas operationes3 alias esset semper
ludendum, si ludus propter se quaereretur, quod est inconveniens. Ordi-
nantur igitur artes practicae ad speculativas, et similiter omnis humana
operatio ad speculationem intellectus, sicut ad finem. In omnibus autem
scientiis et artibus ordinatis, ad illam videtur pertinere ultimus finis quae
est praeceptiva et architectonica aliarum3 sicut ars gubernatoria, ad quam
pertinet finis navis, qui est usus ipsius, est architectonica et praeceptiva
respectu navifactivae. Hoc autem modo se habet Philosophia prima ad alias

scientias speculativas3 nam ab ipsa omnes aliae dependent, utpote ab ipsa .

accipientes sua principia et directionem contra negantes principia; ipsaque
prima Philosophia tota ordinatur ad Dei cognitionem sicut ad ultimum
finem3 unde et scientia divina nominatur. Est ergo cognitio divina finis
ultimus omnis humanae cognitionis et operationis.

Adhuc: in omnibus agentibus et moventibus ordinatis, oportet quod
finis primi agentis et motoris sit ultimus finis omnium, sicut finis ducis
exercitus est finis omnium sub eo militantium. Inter omnes autem hominis
partes intellectus invenitur superior motor; nam intellectus movet appeti-
tum, proponendo ei suum objectum. Appetitus autem intellectivus, qui est
voluntas, movet appetitus sensitivos, qui sunt irascibilis et concupiscibilis;
unde et concupiscentiae non obedimus nisi voluntatis imperium adsit. 'Ap-
petitus autem sensitivus adveniente consensu voluntatis movet jam corpus.
Finis igitur intellectus est finis omnium actionum humanarum. Finis autem
et bonum intellectus est verum, et per consequens ultimus finis primum
verum. Est igitur ultimus finis totius hominis et omnium operationum et
desideriorum ejus cognoscere primum verum, quod est Deus.

Amplius: naturaliter 'inest omnibus hominibus desiderium cognoscendi
causas eorum quae videntur3 unde, propter admirationem eorum quae vide·
bantur, quorum causae latebant, homines primo philosophari coeperunt; in-
venientes autem causam quiescebant. Nec sistit inquisitio quousque perveniatur
ad primam causam3 et tunc perfecte nos scire arbitramur quando primam
causam cognoscimus. Desiderat igitur homo naturaliter cognoscere primam
causam quasi ultimum finem, Prima autem omniurn causa Deus est. Est
igitur ultimus finis hominis cognoscere Deum.

Praeterea: cujuslibet effectus cogniti naturaliter homo causam scire de·
siderat. Intellectus autern humanus cognoscit ens universale. Desiderat igitur
naturaliter cognoscere causam ejus, quae solum Deus est, ut infecundo pro·
batum est (c. 15.). Non est autem aliquis assecutus finem ultimum quousque na·

l}
ἒ

