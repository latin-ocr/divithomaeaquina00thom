mnan 1. CAP. xx. 27

Et ad hoc dicendum: quod· finitum et infinitum, in magnitudine et tem-
pore et motu inveniuntur secundum unam rationem, sicut probatur in tertio
et in quinto Physic. Et ideo infinitum in uno eorum auffert proportionem fi-
nitam in aliis. In his autem, quae carent magnitudine, non est finitum et in-
finitum, nisi aequivoce. Unde praedictus modus demonstrandi in talibus po-
tentiis locum non habet.

· Aliter autem respondetur melius quod coelum habet duos motores, unum
proximum, qui est finitae virtutis, et ab hoc habet quod motus ejus sit fi-
nitae velocitatis, et alium remotum, qui est infinitae virtutis, a quo habet

-quod motus ejus possit esse infinitae durationis. Et sic patet quod potentia

infinita, quae non est in magnitudine, potest movere corpus non immediate
intempore; sed potentia, quae est in magnitudine, oportet quod moveat corpus

⁸ ἦ immediate, curn nullum corpus moveat nisi motum, unde, si moveret, se-
*queretur quod moveret non in tempore.

Potest adhuc melius dici quod potentia, quae non estin magnitudine, est
intellectus, et'movet per voluntatem3 unde movet secundum exigentiam mo-
bilis, et non secundum proportionem suae virtutis. Potentia autem quae est
in magnitudine, non potest movere nisi per necessitatem naturae, quia pro-
batum est quod intellectus non est virtus in corpore; etv sic movet de neces·
sitate secundum proportionem suae quantitatis; unde sequitur, si movet, quod
moveat in instanti. Secundum hoc, ergo, remotis praedictis objectionibus,
procedit demonstratio Aristotelis.

Ampliusz nullus motus qui est a movente corporeo potest esse continuus
et regularis, eo quod movens corporalein motu locali movet, attrahendo
vel expellendo. Id autern quod attrahitur vel expellitur non in eadem dispo-
sitione se habet ad moventem, a principio motus usque ad finem3 quum
quandoque sit propinquius, quandoque remotius. Et sic nullum corpus potest
movere motu continuo et regulari. Motus autem primus est continuus et re-
gularis, ut probatur in octavo Physic. (t. c. 7v3·77.). Igitur mouens primum
motum non est corpus.

Item: nullus motus, qui est ad finem qui exit de potentia ad actum, potest
esse perpetuus3 quia, quum perventum fuerit ad actum, motus quiescit. Si
ergo motus primus est perpetuus, oportet quod sit ad finem qui sit semper
et omnibus modis in actu. Tale autem non est aliquod corpus, neque aliqua
virtus in corpore, quum omnia hujusmodi sint mobilia per se vel per acci-
dens. Igitur finis primi motus non est corpus neque virtus in corpore. Finis
autem primi motus est primum movens, quod movet sicut. desideratum3 hoc
autem est Deus. Deus igitur neque est corpus, neque virtus in corpore. Quam-
vis autern falsum sit, secundum fidem nostram, quod motus coeli sit perpe-
tuus, ut infra patebit (Lib. ΙΙ. c. 36. et Lib. IV. c. 37.), tamen verum est quod
motus ille non deficit, neque propter impotentiam motoris, neque propter

vcorruptionem substantiae mobilis, quum non videatur motus coeli per diu·

turnitatem temporis lentescere. Unde demonstrationes praedictae suam effi-
caciam non perdunt.

Huic autem veritati demonstratae concordat divina auctoritas. Dicitur
enim (Joan. IV. 24.): Spiritus est Deus, et eos qui eum adorant, in spiritu et
veritate oportet adorare. Dicitur etiam (I. Tim. Ι. 17.): Regi saeculorum immor-

tali, invisibili, soli Deo. Et (Rom. Ι. 29.): Invisibilia Dei, per ea quaefacta sunt,

intellecta conspiciuntur. Quae enim non visu, sed intellectu conspiciuntur, in·
corporea sunt.

