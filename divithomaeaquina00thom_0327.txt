> “trava

'¹ μμ *ow-arvam ε· w w

manu 111. ‘cruz xxm. 315

omnes aliae naturales proprietates. Non autem potest esse quod motus coe-
lestis sequatur formam coelestis corporis sicut principium activum3 sic enim
forma est principium motus localis, in quantum alicui corpori secundum
suam formam debetur aliquis locus in quem movetur ex vi suae formae ten-
dentis in locum illum, quem quia dat generans, dicitur esse motor3 sicut igni
secundum suam formam competit esse sursum3 corpori autem coelesti se-
cundum suam formam non magis congruit unum ub1'quam aliud. Non igitur

, motus coelestis principium est sola natura. Oportet igitur quod principium

motus ejus sit per apprehensionem moventis.

Adhuc: natura semper ad unum tendit3 unde quae sunt a natura semper
sunt eodem modo, nisi impediantur, quod est in paucioribus. Quod igitur
ex sui ratione habet difformitatem impossibile est quod sit finis in quern
tendit natura. Motus autem secundum suam rationem est hujusmodi; quod
enim movetur, in quantum hujusmodi, dissimiliter se habet nunc et prius.
Impossibile est igitur quod natura intendat motum propter seipsum. Intendit
igitur quietem per motum, quae se habet ad motum sicut unum ad multa;
quiescit enim quod similiter se habet nunc et prius. Si ergo motus coeli sit
a natura tantum, esset ordinatus in aliquam quietem3 cujus contrarium ap-
paret, quum sit continuus. Non est igitur motus coeli a natura sicut a prin-
cipio activo, sed magis a substantia intelligente.

Item: omni motui qui est a natura sicut a principio activo, oportet, quod,
si accessus ad aliquid est naturalis, recessus ab eodem sit innaturalis et
contra naturam; sicut grave accedit deorsum naturaliter, recedit autem inde
contra naturam. Si igitur motus coeli esset naturalis, quum tendat ad occi-
dentem naturaliter, contra naturam ab occidente recedens in orientem re-
diret. Hoc autem est impossibile; in motu enim coelesti nihil est violentum
et contra naturam. Impossibile est igitur quod principium activum motus
coelestis sit natura. Est igitur principium activum ejus aliqua vis apprehen-
siva et per intellectum movens, ut ex praedictis patet. Movetur igitur corpus
coeleste a substantia intellectuali.

Non tamen est negandum motum coelestem esse naturalem. Dicitur enim
esse aliquis motus naturalis, non solum propter activum principium, sed
etiam propter passivum3 sicut patet in generatione simplicium corporum,
quae quidem non potest dici naturalis ratione principii activi. Movetur enim
id naturaliter a principio activo cujus principium activum est intra; natura
enim est principium motus in eo in quo est. Principium autem activum
in generatione simplicis corporis est extra. Non est igitur naturalis ratione
principii activi, sed solum ratione principii passivi, quod est materia cui
inest naturalis appetitus ad formam naturalem. Sic ergo motus coelestis cor-
poris, quantum ad activum principium, non est naturalis, sed magis volun-
tarius et intellectualis; quantum vero ad principium passivum, est naturalis;
nam corpus coeleste habet naturalem aptitudinem ad talem motum. Hoc
autem manifeste apparet, si habitudo consideretur coelestis corporis ad suum
ubi. Patitur enim et movetur unumquodque secundum quod est in potentia;
agit vero et movet secundum quod est actu. Corpus autem coeleste, secun-
dum suam substantiam consideratum, invenitur ut in potentia indifferenter
se habens ad quodlibet ubi, sicut materia prima ad quamlibet formam, sicut
praedictum est. Aliter autem est de corpore gravi et levi,·quod, in sua na·
tura consideratum, non est indifferens ad omnem locum, sed ex ratione suae
formae determinatur sibi locus. Natura igitur corporis gravis et levis est

