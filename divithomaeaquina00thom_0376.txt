364 LrnER 111. car». tv.

divinae substantiae et claritas intellectus divini sunt aequalia, immo magis
sunt unum. Impossibile est igitur, quod intellectus creatus per lumen prae·
dictum videat divinam substantiam ita perfecte sicut perfecte est visibilis.
Omne autem quod comprehenditur ab aliquo cognoscente, cognoscitur ab eo
ita perfecte sicut cognoscibile est. Qui enim novit quod triangulus habet tres
angulos aequales duobus rectis, quasi opinabile quoddam probabili ratione,
quia sic a sapientibus dicitur, nondum hoc comprehendit; sed solum ille,
qui hoc novit quasi quoddam scibile, per medium quod est causa'. Impos-
sibile est igitur quod intellectus creatus divinam substantiam comprehendat.

Adhuc: virtus finita non potest adaequare in sua operatione objectum
infinitum. Substantia autem divina est quoddam infinitum per comparatio-
nem ad omnem intellectum creatum, cum omnis intellectus creatus sub certa
specie terminetur. Impossibile est ergo quod visio alicujus intellectus creati
adaequet in videndo divinam substantiam, scilicet ita perfecte ipsam videndo,
sicut visibilis est. Nullus igitur intellectus creatus ipsam comprehendit.

Amplius: omne agens in tantum perfecte agit, in quantum perfecte par-
ticipat formam quae est operationis principium. Forma autem ’intelligibilis
qua divina substantia videtur est· ipsa divina essentia, quae, etsi fiat forma
intelligibilis intellectus creati, non tamen intellectus creatus capit ipsam
secundum totum posse ejus. Non igitur ita perfecte ipsam videt sicut ipsa
visibilis est. Non ergo comprehenditur ab intellectu creato.

Item. nullum compvehensum excedit terminos comprehendentis. Si igitur

intellectus creatus divinam substantiam comprehenderet, divina substantia
non excederet limites intellectus creati, quod est impossibile. Impossibile est
igitur quod intellectus creatus divinam substantiam comprehendat.

Non autem sic dicitur quod divina substantia ab intellectu creato vi-
detur, non tamen comprehenditur; quasi aliquid ejus videatur, ‘et aliquid non
videatur; cum divina substantia sit simplex omnino. Sed quia nonita per·
fecte ab intellectu creato videtur, sicut visibilis est; per quem modum di-
citur opinans conclusionem demonstrativam cognoscere, sed non comprehen-
dere, quia non perfecte ipsam cognoscit, scilicet per modum scientiae, licet
nulla pars ejus sit quam non cognoscat.

CAPUT LVI.

QUOD NULLUS INTELLECTUS CREATUS VIDENDO DEUM
VIDET OMNIA QUAE IN EO VIDERI POSSUNT.

Ex hoc autem apparet quod intellectus creatus, etsi divinam substan·
tiam videat, non tamen omnia cognoscit quae per divinam substantiam co·
gnosci possunt. Tunc enim solum necesse est, quod cognito aliquo prin-
cipio, omnes ejus effectus cognoscantur per ipsum, quando principium
comprehenditur intellectu. Sic enim principium aliquod per suam totam
virtutem cognoscitur, quando omnes effectus ejus cognoscuntur quod cnu-
santur ex ipso. Per divinam autem essentiam alia cognoscuntur, sicut‘co-
gnoscuntur effectus ex causa. Cum igitur intellectus creatus non possit
divinam substantiam cognoscere sic quod ipsam comprehendat, non est ne-
cessarium quod videndo ipsam, omnia videat quae per ipsam‘cognosci
possunt. ⁴

ν· 212:⁹1&ss'rmfflfflmfflzfflQ-ffls. .«.·.«.--.· „- . » 5121<ae

