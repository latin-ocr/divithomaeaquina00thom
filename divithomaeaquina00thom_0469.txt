2„ng <

ruma 111. CAP. mx. 457

possit, non tamen si c est ei inditum naturaliter ut ita ordinet suam perfectionem
in aliurn finem, quod ab eo deficere non possit, quum finis superior non sit suae
naturae proprius, sed superioris naturae. Relinquitur igitur suo arbitrio quod
propriam perfectionem in superiorem ordinet finem. In hoc enim differunt
voluntatem habentia ab his quae voluntate carent, quod habentia voluntatem
ordinant se et sua in finem, unde et liberi arbitrii esse dicuntur; quae autem
voluntate carent non ordinant se in finem, sed ordinantur a superiori agente,
quasi ab alio acta in finem, non autem seipsis. Potuit igitur in voluntate sub-
stantiae separatae esse peccatum ex hoc quod proprium bonum et perfectio-
nem in ultimum finem non ordinavit, sed inhaesit proprio bono ut fini3 et,

· quia ex fine necesse est ut regulae actionis sumantur, necesse est ut ex seipsa

(in qua finem constituit) alia regulariter disponeret et ut ejus voluntas ab
alio superiori non regularetur3 hoc autem soli Deo debetur. Et secundum
hoc intelligendum est quod appetit Dei aequalitatem3 non quidem ut bonurn
suum esset divino bono aequale; hoc enim in intellectu ejus cadere non
poterat, et hoc appetendo, appeteret se non esse, quum distinctio specierum
secundum diversos gradus rerum proveniat, ut ex supradictis (Lib. II. c. 39.
et 40.) apparet. Velle autem alios regulare, et voluntatem suam a superiori
non regulari est velle praeesse, et quodammodo non subjici, quod est pec-
catum superbiae; unde convenienter dicitur quod primum peccatum dae-
monis fuit superbia. Sed, quia ex uno errore circa principium varius et
multiplex error consequitur, ideo ex prima inordinatione voluntatis quae fuit
in daemone consecutum est multiplex peccatum in voluntate ipsius, et odii
ipsius ad Deum, ut resistentem suae superbiae et punientem justissime suam
culpam, et invidiae ad hominem, et multa alia hujusmodi.

Considerandum est etiam quod, quum proprium alicujus bonum habet
ordinem ad plura superiora, liberum est volenti ut ab ordine alicujus supe-
riorum recedat et alterius ordinem non derelinquat, sive sit superior, sive
sit inferior3 sicut miles, qui ordinatur sub rege et sub duce exercitus, potest
voluntatem suam ordinare in bonum ducis et non regis, aut e converso; sed,
si dux ab ordine regis recedat, bona erit voluntas militis recedentis a volun-
tate ducis et dirigentis voluntatem suam in regem, mala autem voluntas rni-
litis sequentis voluntatem ducis contra voluntatem regis; ordo enim infe-
rioris principii dependet ab ordine superioris. Substantiae 'autemseparatae
non solum ordinantur sub Deo, sed una etiarn earum ordinatur sub alia, a
prima usque ad ultimam, ut ostensum est (Lib. ΙΙ. c. 95.); et, quia in quo-
libet volente sub Deo potest esse peccatum voluntatis, si in sua natura con-
sideretur, possibile fuit quod aliqua de superioribus aut etiam suprema inter
omnes peccaret secundum voluntatem. Et hoc quidem satis probabile est3
non enim in suo bono quievisset sicut in fine, nisi suum bonum valde perfe-
ctum esset. Potuit igitur fieri quod de inferioribus aliquae per propriam
voluntatem bonum suum ordinarent in ipsam, recedentes a divino ordine,
quae similiter peccaverunt; aliae vero, servantes in motu suae voluntatis
divinum ordinem, ab ordine peccantis, quamvis superioris secundum naturae
ordinem, recte recederent. Quomodo vero in bonitate vel malitia immobili-
ter utrorumque voluntas perseverat, ostendetur (Lib. IV. c. 9²· et 93.) ; hoc
enim pertinet ad poenas vel praemia bonorum vel malorum.

Hoc autem differt inter hominem et substantiam separatam quod, in uno
homine, sunt plures appetitivae virtutes, quarum una sub altera ordinatur;
quod quidem in substantiis separatis non contingit3 una tamen earum est sub

