76 LIBER 1. CAP. LXV.-

si ei singularium notitia deesset, cum in hoc aliquorum cognoscentium per-
fectio consistat; impossibile est igitur eum singularium notitiam non habere.

Praeterea: in omnibus virtutibus ordinatis communiter invenitur, quod
virtus superior ad plura se extendit, et tamen est unica: virtus vero inferior
se extendit ad pauciora, et tamen multiplicatur respectu illorum, sicut patet
in imaginatione et sensu3 nam una vis imaginationis se extendit ad, omnia
quae quinque vires sensuum cognoscunt, et ad plura. Sed vis cognoscitiva
in Deo est superior quam in homine; quidquid ergo homo diversis viribus
cognoscit intellectU, imaginatione, et sensu, hoc Deus uno suo simplici in-
tellectu considerat3 est igitur singularium cognoscitivus quae nos sensu et
imaginatione apprehendimus.

Amplius: divinus intellectus ex rebus cognitionem non sumit sicut noster,
sed magis per suam cognitionem est causa rerum, ut infra ostendetur (Lib. II.
c. 24), et sic ejus cognitio, quam de rebus aliis habet, est ad modum prac-
ticae cognitionis. Practica autem cognitio non est perfecta, nisi ad singu-
laria perveniatur, nam practicae cognitionis finis est operatio, quae in sin-
gularibus est. Divina igitur cognitio quam de aliis rebus habet, se usque ad
singularia extendit.

Adhuc: primum mobile movetur a motore movente per intellectum et
appetitum, ut supra ostensum est (c. 44.); non autem posset motor aliquis
per intellectum causare motum, nisi cognosceret mobile in quantum natum
est moveri secundum locum: hoc est, in quantum est hic et nunc, et per
consequens in quantum est singulare. Intellectus igitur, qui est motor primi
mobilis, cognoscit primum mobile in quantum est singulare3 quiquidem
motor vel ponitur Deus, et sic habetur propositum, vel aliquid quod est infra
Deum, cujus intellectus si potest cognoscere singulare sua virtute, quod in·
tellectus noster non potest, multo magis hoc poterit intellectus Dei.

Item: agens honorabilius est patiente et acto, sicut actus potentia. Forma
igitur quae est inferioris gradus non potest agendo producere suam simili-
tudinem in gradum altiorem3 sed forma superior poterit producere agendo
suam similitudinem in gradum inferiorem, sicut ex virtutibus incorruptibi-
libus stellarum producuntur formae corruptibiles in istis inferioribus. Virtus
autem corruptibilis non potest producere formam incorruptibilem. Cognitio
autem omnis fit per assimilationem cognoscentis et cogniti3 in hoc tamen
differunt, quod assimilatio in cognitione humana fit per actionem rerum
sensibilium in vires cognoscitivas humanas; in cognitione autem Dei este
converso, per actionem formae intellectus divini in res cognitas. Forma igitur
rei sensibilis cum sit per suam materialitatem individuam, suae singularitatis
similitudinem producere non potest, in hoc quod sit omnino immaterialis,
sed solum usque ad vires quae organis materialibus utuntur: ad intellectum
autem producitur per virtutem intellectus agentis in quantum omnino a con-
ditionibus materiae exuitur, et sic similitudo singularitatis formae sensibilis ⁶
n0n potest pervenire usque ad intellectum humanum. Similitudo autem
formae intellectus divini cum pertingat usque ad rerum minima ad quae per·
tingit sua causalitas, pervenit usque ad singularitatem formae sensibilis et
materialis. Intellectus igitur divinus potest cognoscere singularia, non autem
humanus.

Praeterea: sequeretur inconveniens, quod Philosophus (Ι. De anima,
t. c. 80.) contra Empedoclem inducit, scilicet Deum esse insipientissimum,

si singularia non cognoscit, quae etiam homines cognoscunt.

