444 LIBER 111. cAP. cn.

agens aliquod determinatum. Requiritur enim agens diversimode ad redu-
cendum in diversum actum: nam cum aer sit in potentia ignis, et aqua, alio
agente fit actu ignis, et alio aqua. Similiter etiam patet quod materia cor-
poralis in actum aliquem perfectum non reducitur a sola virtute universaliter
agente, sed oportet esse aliquod agens proprium per quod determinetur im-
pressio universalis virtutis ad determinatum effectum. In actum autem minus
perfectum potest reduci materia corporalis sola virtute universali, absque par-
ticulari agente. Animalia enim perfecta non generantur ex sola virtute coe-
lesti, sed requiritur determinatum semem ad generationem vero quorumdam
imperfectorum animalium sola virtus coelestis sufficit sine semine. Effectus
igitur qui in his inferioribus fiunt, si sint nati fieri a causis superioribus uni-
versalibus, sine operatione causarum particularium inferiorum, non est mi-
raculum si sic fiant, sicut non est miraculum quod animalia ex putrefactione
sine semine nascantur. Si autern non sint nati fieri per solas causas supe·
riores, requiruntur ad eorum complementum causae inferiores particulares.
Cum autem aliquis effectus producitur ab aliqua causa superiori mediantibus
propriis principiis, non est miraculum. Nullo igitur modo virtute superiorum
creaturarum aliqua miracula fieri possunt.

Amplius: ejusdem rationis esse videtur quod aliquid operetur ex subjecto,
et quod operetur id ad quod est in potentia subjectum, et quod ordinate ope-
ratur per determinata media. Nam subjectum non fit in propinqua potentia
ad ultimum, nisi cum fuerit actu in medio, sicut cibus non est statim in po-*
tentia caro, sed cum fuerit conversus in sanguinem. Omnis autem creatura
necesse habet uti subjecto ad hoc quod aliquid faciat3 nec potest facere nisi
ad quod subjectum est in potentia, ut ostensum est (Lib. 11. c. 21.). Ergo
non potest facere aliquid, nisi subjectum reducat in actum per determinata
media. Miracula igitur, quae fiunt ex hoc quod aliquis effectus producitur non
illo ordine quo naturaliter fieri potest, virtute creaturae fieri non possunt.

Adhuc: inter species motus ordo quidam naturalis attenditur. Nam primus
motuum est motus localis, unde et causa aliorum exsistit. Primum enim in
quolibet genere causa invenitur eorum quae in illo genere consequuntur.
Omnis autem effectus qui in his interioribus producitur, per aliquam gene-
rationem, vel alterationem necesse est ut producatur. Oportet igitur quod
per aliquid localiter motum hoc proveniat, si fiat ab aliquo agente incorpo-
rali, quod proprie localiter moveri non possit. Effectus autem qui fiunt a
substantiis incorporeis per corporea instrumenta non sunt miraculosi: cor-

pora enim non operantur nisi naturaliter. Non igitur substantiae creatae in- . ,Η

corporeae possunt aliqua miracula facere propria virtute, et multo minus
substantiae corporeae, quarumomnis actio naturalis est. Solius igitur Dei est
miracula facere: ipse enim est superior ordine quo universa continentur, sicut
a cujus providentia totus hic ordo fluit. Ejus etiam virtus, cum sit omnino
infinita, non determinatur ad aliquem specialem effectum, neque 'ad hoc quod
effectus ipsius producatur aliquo determinato modo vel ordine. ·

Hinc estquod (Psal. CXXXV. 4.) dicitur de Deo: Qui facit mirabilia mgna
solus. '

 

