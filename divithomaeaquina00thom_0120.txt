108 LIBER 1. CAP. xc1.

est judicium. Vidit Deus, quia non est vir, et aporiatus est, et quia non estqui oc·

currat.
Ex praedictis autem excluditur error quorundam Judaeorum attribuentium

Deo iram, tristitiam, poenitentiam, et omnes huJusmodi passiones, secundum
proprietatem, non distinguentes quid in Scripturis sacris proprie, et quid me-
taphorice dicatur.

CAPUT XCII.
QUOMODO IN DEo PONANTUR ESSE vm'ruTES.

Consequens est autem ex dictis ostendere, quomodo virtutes in Deo po-
nere Oportet. Oportet enim sicut esse ejus est universaliter perfectum, om-
nium entium perfectiones in se quodammodo comprehendens, ita et boni-
tatem ejus Omnium bonitates in se quodammodo comprehendere. Virtus autem
est bonitas quaedam: virtuosus namque secundum eam dicitur bonus, et opus
ejus bonum. Oportet ergo bonitatem divinam omnes virtutes suo modo con-
tinere, unde nulla earum secundum habitum in Deo dicitur, sicut in nobis.
Deo enim non convenit bonurn esse per aliquid aliud ei superadditum, sed '
per essentiam suam, cum sit omnino simplex; nec, etiam per aliquid suae
essentiae additum agit, cum sua actio ‚sit suurn esse, ut ostensum est (c. 45.).
Non est igitur virtus in Deo aliquis habitus, sed sua essentia.

Item: habitus imperfectus actus est quasi medius inter potentiam et actum;
unde et habentes habitum dormientibus comparantur. In Deo autem est actus
perfectissimus. Actus igitur in eo non est sicut habitus et scientia, sed sicut
considerare, quod est actus ultimus et perfectus.

Adhuc: habitus potentiae alicujus perfectivus est; in Deo autem nihil est
secundum potentiam, sed solum secundum actum; in eo igitur habitus esse
non potest.

Praeterea: habitus de genere accidentis est, quod in Deo omnino non est,
ut supra (c. 23.) ostensum est. Igitur nec virtus aliqua in Deo secundum ha·
bitum dicitur, sed solum secundum essentiam.

Cum autem virtutes humanae sint quibus humana vita dirigitur; humana
autem vita sit duplex, contemplativa et activa3 quae quidem acl activam vitam
virtutes pertinent, prout hanc vitam perficiunt, Deo competere non possunt.
Vita enim activa hominis in usu corporalium bonorum consistit; unde et vir-
tutes activam vitam dirigunt, quibus his bonis recte utimur. Hujusmodi autem
Deo convenire non possunt; igitur nec hujusmodi virtutes, prout hanc vitam
dirigunt. ¹

Adhuc: huJusmodi virtutes mores hominum secundum politicam conver-

sationem perficiunt: unde illis, qui politica conversatione non utuntur, con·

venire non multum videntur. Multo igitur minus Deo convenire possunt,
cuius conversatio et vita longe est a modo humanae vitae.

Harum etiam virtutum quae circa activam vitam sunt, quaedam circa
passiones nos dirigunt, quas in Deo ponere non possumus. Virtutes enim quae
circa passiones sunt, ex ipsis passionibus speciem sortiuntur sicut ex propriis
objectis: unde et temperantia a fortitudine differt, in quantum haec circa
concupiscibilia est, illa vero circa timores et audacias. In Deo autem passio-
nes non sunt, ut ostensum est (c. 89.). Igitur nec huJusmodi virtutes inDeo
esse possunt.

