LIBER 111.- CAP. vam. 353

peditur, sicut phrenesim, et alia hujusmodi, quibus impeditur rationis usus.
Semper igitur talis felicitas habebit tristitiam naturaliter annexam: non erit
igitur perfecta felicitas.

Potest autem aliquis dicere quod, cum felicitas sit bonum intellectualis
naturae, perfecta et vera felicitas est illorum, in quibus natura intellectualis
perfecta invenitur, id est in substantiis separatis. In hominibus autem inve-
nitur imperfecta per modum participationis cujusdam. Ad veritatem enim
intelligendam plene, non nisi per quemdam inquisitionis modum pertingere
possunt, et ad ea quae sunt secundum naturam maxime intelligibilia omnino
deficiunt, sicut ex dictis (c. 45.) patet. Unde nec felicitas secundum suam
perfectam rationem potest omnibus hominibus adesse, sed ali'quid ipsius par·

ι · ticipant etiam in hac vita.

 

Et haec videtur fuisse sententia Aristotelis de felicitate, unde in primo Ethic.
(c. 14), ubi inquirit utrum infortunia tollant felicitatem, ostenso quod felicitas sit
in operationibus virtutis quae maxime permanentes in hac vita esse videntur,
concludit illos quibus talis perfectio in hac vita quidem adest esse beatos
ut homines, quasi non simpliciter ad felicitatem pertingentes, sed modo
hnmano.

. Quod autem praedicta responsio rationes praemissas non evacuet, osten-
dendum est. Homo enim, etsi naturae ordine substantiis separatis sit inferior,
creaturis tamen irrationabilibus superior est. Perfectiori igitur modo suum
finem ultimum consequetur quam illa. Illa vero sic perfecte suum fine’m ul-
timum consequuntur, quod nihil aliud quaerunt. Grave enirn, cum fueritin
suo ubi, quiescit. Animalia etiam, cum fruuntuur delectationibus secundum
sensum, eorum naturale desiderium quietatur. Oportet igitur multo fortius
quod, cum homo pervenerit ad suum finem ultimum, naturale ejus deside-
rium quietetur. Sed hoc non potest fieri in vita ista. Ergo homo non con-
sequitur felicitatem prout est finis proprius ejus in hac vita, ut ostensum est.
Oportet ergo quod consequatur post hanc vitam. ’

Adhuc: impossibile est naturale desiderium esse inane3 natura enim nihil
facit frustra. Esset autem inane desiderium naturae si nunquam posset im·
pleri. Est igitur implebile desiderium naturale hominis. Non autem in hac
vita, ut ostensum est. Oportet igitur quod impleatur post hanc vitam. Est
igitur felicitas ultima hominis post hanc vitam.

Amplius: quamdiu aliquid movetur ad perfectionem, nondum est in ul-
timo fine. Sed· omnes homines in cognoscendo veritatem semper se habent
ut moti et tendentes ad perfectionem, quia illi qui sequuntur, semper inve-
niunt alia ab ilh‘s quae a prioribus sunt inventa, sicut etiarn dicitur in se-
cundo Metaph. (t. c. 1.). Non igitur homines in cognitione veritatis sic se
habent quasi in ultimo fine exsistentes. Cum igitur in speculatione per. quam
quaeritur cognitio veritatis, maxime videatur ultima felicitas hominis in hac
vita consistere, sicut etiarn ipse Aristoteles probat in decimo Ethic. (c. 10⁶),
impossibile est dicere quod homo in hac vita ultimum suum finem conse·
quatur.

Praeterea: omne quod estin potentia, intendit exire in actum. Quamdiu
igitur non est ex toto facturn in actu, non est in suo fine ultimo. Intellectus
autem noster est in potentia ad omnes formas rerum cognoscendas3 redu-
citur autem in actum cum aliquam earum cognoscit. Ergo non erit ex toto
in actu, nec in ultimo suo fine, nisi quando omnia, saltem ista materialia,
cognoscit. Sed hoc non potest homo assequi per scientias speculativas quibus

S. Tamus Summa contra Gentiles. ²3

