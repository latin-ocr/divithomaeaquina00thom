..ww-w.2=2·.‹w.- -

LIBER 111. cap· cxxxm. 493

consentiendo, aut per adulationem leniendo, vel saltem dissimulando. Huic
autem libertati magnum praejudicium generatur.ex praedicto modo vivendi:
non enim potest esse quin homo vereatur offendere eum cujus beneficiis
vivit. Praedictus igitur modus vivendi impedit perfectionem virtutis, quae
est finis voluntariae paupertatis: et ita non videtur competere voluntarie
pauperibus.

Amplius: ejus quod ex alterius voluntate dependet, facultatem non ha-
bemus. Sed ex voluntate dantis dependet quod ex propriis det. Non igitur
sufficienter providetur in facultate sustentationis vitae voluntariis pauperibus
per hunc modum vivendi.

Praeterea: necesse est quod pauperes qui ex his quae aliis dantur susten-
tari debeant, necessitates suas aliis exponant, et necessaria petant. Huiusmodi
autern necessitas reddit contemptibiles mendicantes, et etiam graves: ho-
mines enim superiores se aestimant illis qui per' eos sustentari necesse ha-
bent, et cum difficultate dant plurimi. Oportet autem eos qui perfectionem
vitae assumunt in reverentia haberi, et diligi, ut sic homines eos facilius
imitentur et virtutis statum aemulentur; si autem contrarium accidat, etiam
virtus ipsa contemnitur. Est igitur nocivus modus ex mendicitate vivendi in
his qui propter perfectionem virtutis voluntariam paupertatem assumunt.

Praeterea: perfectis viris non solum sunt vitanda mala, sed etiarn ea quae
mali speciem habent: narn Apostolus dicit (Ι. Thess. V. 22.): Ab omni specie
mali abstinete vos 5 et Philosophus dicit, quod virtuosus non solum debet fu-
gere turpia, sed etiam ea quae turpia videntur. Mendicitas autern habet spe-
ciem mali, cum multi propter quaestum mendicent. Non est igitur hic modus
vivendi* perfectis viris assumendus.

Item: ad hoc datur consilium de paupertate voluntaria, ut mens hominis
a sollicitudine terrenorum remota, liberius Deo vacet. Hic autem modus ex
mendicitate vivendi habet plurimam sollicitudinem: majoris enim sollicitu
dinis esse videtur quaerere aliena, quam propriis uti. Non ergo videtur esse
conveniens hic modus vivendi paupertatem voluntariam assumentibus.

² si quis autem mendicitatem laudare velit propter humilitatem, videtur
omnino irrationabiliter loqui. Laudatur enim humilitas secundum quod con-
temnitur terrena altitudo, quae consistit in divitiis, honoribus, fama, et hujus-
modi: non autem' secundum quod contemnitur altitudo virtutis, respectu
cujus oportet nos magnanimos esse. Esset igitur vituperanda humilitas, si
quis propter humilitatem aliquid *faceret quod altitudini virtutis derogaret.
Derogat autern ei mendicitas, turn quia virtuosius est dare quam accipere,
tum quia habet speciem turpis lucri, ut dictum est. Non est igitur propter
humilitatem mendicitas laudanda.

Fuerunt etiam aliqui, qui perfectionem vitae sectantibus dicebant nullam
sollicitudinem esse habendam, neque mendicando, neque laborando, neque
sibi aliquid reservand03 sed oportere eos a solo Deo sustentationem vitae
exspectare3 propter hoc quod dicitur (Matth. VI. 25.): Nolite solliciti esse ani-
n'iaevestraa quid manducetis, aut quid bibatis, aut corpori vestro quid induamini ,-
et iterum (ib. 34.): Nolite in crastinum cogitare.

Hoc autem videtur omnino irrationabile. Stultum enim est velle finem,
et praetermittere ea quae su‘nt ordinata ad finem. Ad finem autern come-
stionis ordinatur sollicitudo humana, per quam sibi victum procurat. Qui
igitur absque comestione vivere non' possunt, aliquam sollicitudinem de victu
quaerendo debent habere.

