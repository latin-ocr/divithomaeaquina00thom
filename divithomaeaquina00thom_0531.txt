LIBER 111. CAP. CL. 1 519

“ illud per bona opera promovemur, sed potius nos ideo per bona opera pro-
ficimus, quia divino auxilio praevenimur.

Adhuc: agens instrumentale non disponit ad perfectionem inducendam
V a principali agente, nisi secundum quod agit ex virtute principalis agentis;
sicut calor ignis non magis praeparat materiam ad formam carnis quam ad
aliam formam, nisi in quantum agit in virtute animae. Sed anima nostra
operatur sub Deo sicut agens instrumentale sub principali agente. Non ¹
igitur potest se anima praeparare ad suscipiendum effectum divini auxilii,
nisi secundum quod agit ex virtute divina. Praevenitur igitur divino auxilio
ad bene operandum magis quam divinum auxilium praeveniat, quasi me-
rendo illud, vel se praeparando ad illud.

Amplius: nullum agens particulare potest universaliter praevenire actio·
nem primi universalis agentis, eo quod omnis actio particularis agentis ori-
ginem habeat ab universali agente, sicut in istis inferioribus> omnis motus
praevenitur a motu coelesti. Sed anima humana ordinatur sub Deo sicut
particulare agens sub universali. Impossibile est ergo esse aliquem rectum
motum in ipsa quern non praeveniat actio divina; unde et (Joann. XV. 5.)
Dominus dicit: Sine me nihil potestis facere.

Item: merces proportionatur merito, quum in retributione mercedis ae-
qualitas justitiae observetur. Effectus autern divini auxilii, qui facultatem
naturae excedit, non est proportionatus actibus quos homo ex naturali fa-
cultate producit. Non igitur per hujusmodi actus potest homo praedictum
auxilium mereri.

Praeterea: cognitio praecedit voluntatis motum. Cognitio autem super-
naturalis finis est homini a Dec, quum per rationem naturalem in ipsum
attingere homo non possit, eo quod facultatem naturalem excedat. Oportet
ergo quod motus voluntatis nostrae in ultimum finem auxilium divinum
praeveniat.

Hinc est quod dicitur (Tit. 111. 5.): Non ex operibus justitiae quae feci-
mus nos, sed secundum suam misericordiam salvos nos feeit; et (Rom. IX. 16.):
Non est volentis, scilicet velle, nec currentis, scilicet currere, sed miserentis Dei,
quia scilicet oportet quod ad bene volendum et operandum homo divino
praeveniatur auxilio, sicut consuetum est quod effectus aliquis non attri-
buitur proximo operanti, sed primo moventi3 attribuitur enim victoria duci,
quae labore militum perpetratur; non ergo per huJusmodi verba excluditur
liberum voluntatis arbitrium, sicut quidam male intellexerunt, quasi homo
non sit dominus suorum actuum interiorum et exteriorum, sed ostenditur ,
Deo esse subjectum. Et (Thren. V. 21.) dicitur: Converte nos, Domine, ad
te, et convertemur ; per quod patet quod conversio nostra ad Deum praeve-
nitur auxilio Dei nos convertentis. Legitur tamen (Zach. Ι. 3.) ex persona
Dei dictum: Convern'mini ad me, et convertar ad vos; non quin Dei operatio
nostram conversionem praeveniat, ut dictum est, sed quia conversionem
nostram qua ad ipsum convertimur adjuvat subsequenter, earn roborando
ut ad effectum perveniat et stabiliendo ut finem debitum consequatur.

Per hoc autem excluditur error Pelagianorum, qui dicebant hujusmodi
auxilium propter merita nobis dari, et quod justificationis nostrae initium ex
nobis sit, consummatio autem a Deo.

