212 LIBER 11. CAP. LXVII.

anima (t. c. 161.). Intellectus autem universalium et incorporalium est. Non
est igitur intellectus possibilis imaginatio.

Amplius: impossibile est idem esse movens et motum. Sed phantasmata
movent intellectum possibilem, sicut sensibilia sensum, ut Aristoteles dicit
in tertio De anima (t. c. 30.). Impossibile est igitur quod sit idem intellectus
possibilis et imaginatio. ’

Praeterea: probatum est, in tertio De anima (t. c. 6.)‚ quod intellectus
non est actus alicujus partis corporis. Imaginatio autem habet organum cor-
porale determinatum. Non est igitur idem imaginatio et intellectus possibilis.

Hinc est quod dicitur (Job XXXV. 1 1.): Qui docet nos *super jumenta terrae,
et super volucres coeli erudit nos ,· per quod datur intelligi quod hominis est
aliqua virtus cognoscitiva supra sensum et imaginationem quae sunt in aliis
animalibus.

CAPUT LXVIII.

QUALITER SUBSTANTIA INTELLECTUALIS POSSIT ESSE
CORPORIS FORMA.

Ex praemissis igitur rationibus concludere possumus quod intellectualis
*substantia potest corpori uniri ut forma. ’

Si enim substantia intellectualis non unitur corpori solum ut motor, ut
Plato. posuit3 neque continuatur ei solum per phantasmata, ut dixit Averroes,
sed ut forma; neque tamen intellectuS, quo homo intelligit, est praeparatio
in humana natura, ut dixit Alexander3 neque complexio, ut Galenus; neque
harmonia, ut Empedocles; neque corpus vel sensus vel imaginatio, ut an·
tiqui dixerunt3 relinquitur quod anima humana sit intellectualis substantia ·
corpori unita ut forma; quod quidem sic potest fieri manifestum:

Ad hoc enim quod aliquid sit forma substantialis alterius, duo requiruntur.
Quorum unum est ut forma sit principium essendi substantialiter ei cujus
est forma; principium autem dico non effectivum sed formale, quo aliquid
est et denominatur· ens. Unde sequitur aliud, scilicet quod forma et materia
conveniant in uno esse; quod non contingit de principio effectivo cum eo
cui dat esse; et hoc esse est in quo subsistit substantia composita, quae est
una secundum esse ex materia et forma constans Non autem impeditur sub-
stantia intellectualis, per hoc quod est subsistens, ut probatum est (c. 56.),
esse formale principium essendi materiae, quasi esse suum communicans ma-
teriae3 non est enirn 'inconveniens quod idem sit esse in quo subsistit com·
positum, et forma ipsa, quum compositum non sit nisi per formam, nec seor·
sum utrumque subsistat.

Potest autem objici quod substantia intellectualis esse suum materiae cor-
porali communicare non possit, ut sit unum esse substantiae intellectualis et
materiae corporalis; diversorum enim generum est diversus modus essendi,
et nobilioris substantiae nobilius esse.

Hoc autem convenienter diceretur, si eodem modo illud esse materiae
esset sicut esse substantiae intellectualis. Non est autem ita3 est enim ma·
teriae corporalis ut recipientis et subiecti ad aliquid altius elevati, substantiae Γ
autem intellectualis ut principii et secundum propriae naturae congruentiam. ÷.
Nihil igitur prohibet substantiam intellectualem esse formam corporis hu-
mani quae est anima humana. -·

 

