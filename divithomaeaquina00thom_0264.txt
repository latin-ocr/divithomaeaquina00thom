252 LIBER 11. CAP. Lxxxm.

homo fieret3 quod derogat divinae Sapientiae, de qua dicitur (Sap. XI. 21.):
Omnia in mensura, et numero, et pondere disposuisti.

Adhuc autern et hoc repugnat apostolicae doctrinae manifeste; dicitur
enim (Rom. IX. 11. 12. et 13.) de Jacob et Esau, quod, quum nondum nati
essent, aut aliquid boni egissent aut mali . . . . dictum est quia major serviet minori.
Non igitur, antequam hoc verbum diceretur, aliquid eorum animae pecca-
verant, quum tamen hoc post eorum conceptionem dictum fuerit, utpatet
Gen. XXV. 23.

Sunt autem supra, quum de distinctione rerum ageretur, plura contra
Origenis positionem inducta, quae etiam hic possent assumi; et ideo, eis
praetermissis, ad alia transeundum est.

Item: necesse est dicere quod anima humana aut indigeat sensibus aut '

non. Videtur autem manifeste, per id quod experimur, quod indigeat sen·
sibus; quia qui caret sensu aliquo non habet scientiam de sensibilibus quae
cognoscuntur per sensum illum3 sicut caecus natus nullam scientiam habet
nec aliquid intelligit de coloribus. Et praeterea, si non sunt necessarii humanae ·
animae sensus ad intelligendum, non inveniretur in homine aliquis ordo sen-
sitivae et intellectivae cognitionis; cujus contrarium experimur3 nam ex sen-
sibus fiunt in nobis memoriae ex quibus experimenta de rebus accipimus, per
quae ad comprehendendum universalia scientiarum et artium principia per-
venimus. Si ergo anima humana ad intelligendum sensibus indiget, natura
autem nulli deficit in necessariis ad propriam operationem explendam, sicut
animalibus habentibus animam sensitivam et motivam dat convenientia or-
gana sensus et motus, non fuisset anima humana sine necessariis adminiculis
sensuum instituta. Sensus autem non operantur sine organis corporeis, ut
ex dictis (c. 57. et 78.) patet. Non igitur fuit instituta anima sine corporeis
organis. Si autem anima humana non indiget sensibus ad intelligendum et
propter hoc dicitur absque corpore fuisse creata, oportet dici quod, ante-
quam corpori uniretur, omnium scientiarum veritates intelligebat per sei-
psam, quod Platonici concesserunt, dicentes ideas, quae sunt formae rerum
intelligibiles separatae, secundum Platonis sententiam (in Tim), causam
scientiae esse; unde anima separata, quum nullum impedimentum adesset,
plenarie omnium scientiarum cognitionem accipiebat. Oportet igitur dicere
quod, dum corpori unitur, quum inveniatur ignorans, oblivionem praehabitae
scientiae patiatur3 quod etiam Platonici confitentur, hujus rei signum esse
dicentes quod quilibet, quantumcumque ignoret, ordinate interrogatus de his
quae in scientiis traduntur, veritatem respondet; sicut quum aliquis jam oblito
aliquorum quae prius scivit, seriatim proponit ea quae prius fuerat oblitus, in
eorum memoriam ipsum reducit; ex quo etiam sequebatur quod addiscere
non esset aliud quam reminisci. Sic igitur ex hac positione de necessitate
concluditur (Plato in Menone) quod unio corporis et animae praestet intel-
ligentiae animae impedimentum. Nulli autem rei natura adjungit aliquid per
quod sua operatio impediatur, sed magis ea per quae fiat convenientior. Non
igitur erit unio corporis et animae naturalis, et sic homo non erit res natu·
ralis, nec ejus generatio naturalis3 quae patent esse falsa.

Praeterea: ultimus finis rei cujuslibet est id ad quod res pervenire nititur
per suas operationes. Sed per omnes proprias ordinatas operationes et rectas
homo pervenire nititur in veritatis contemplationem; nam operationes vir-
tutum activarum sunt quaedam praeparationes et dispositiones ad virtutes

contemplativas. Finis igitur hominis est pervenire ad veritatis contemplatio- ·

