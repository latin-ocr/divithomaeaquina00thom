60 LIBER 1. CAP. xmx.

omne agens agat sibi simile; omne autem quod est in aliquo, est in eq per
modum ejus in quo est. Si igitur Deus aliquarum rerum est causa, cum ipse
sit secundum suam naturam intellectualis, similitudo causati sui in eo erit
intelligibiliter3 quod autem est in aliquo per modum intelligibilem, ab eo
intelligitur. Deus igitur res alias in seipso intelligit. ’

Amplius: quicumque cognoscit perfecte rem aliquam, cognoscit omnia
quae de re illa vere possunt dici, et quae ei conveniunt secundum suam na·
turam. Deo autem secundum suam naturam convenit quod sit aliorum causa.
Cum igitur perfecte seipsum cognoscat, cognoscit se esse causam, quod esse
non potest nisi cognoscat aliqualiter causatum, quod est aliud ab ips03 nihil
enirn sui ipsius causa est3 ergo Deus cognoscit alia a se'.

Colligentes igitur has duas conclusiones apparet Deum cognoscere sei-
psum, quasi primo et per se notum, alia vero sicut in essentia sua visa.
Quam quidem veritatem expresse Dionysius tradit in VII. cap. De div. nomin„
dicens: ε( Non secundum visionem singulis se immittit, sed secundum causae
continentiam scit omnia »ς et infra: « Divina sapientia seipsam cognoscens,
scit alia »z cui etiam sententiae attestari videtur Scripturae sacrae aucto-
ritas, nam in Psal. CI. 20. de Deo dicitur: Prospexit de excelso sancto suo,
quasi de. seipso excelso alia videns.

CAPUT L.

QUOD DEUS HABET PROPRIAM COGNITIONEM DE REBUS OMNIBUS.-
(Ι. part. quaest. XIV. art. 6.).

Quia vero quidam dixerunt quod Deus de aliis rebus non habet cogni·
tionem nisi universalem, utpote cognoscens ea in quantum sunt entia, ex
hoc quod naturam essendi cognoscit per cognitionem suiipsius, restat osten-
dendum quod Deus cognoscit omnes alias res, prout ab inx‘ricem sunt di-
stinctae et a Deo: quod est cognoscere res secundum proprias rationes earum.
Ad hujus autem ostensionem, Deum esse causam omnis entis, supponatur
quod ex supradictis aliquatenus patet, et infra (Lib. ΙΙ. c. 15.) plenius osten·-
detur. Sic igitur nihil in aliqua re esse potest, quod non sit ab eo causatum,
vel mediate vel immediate3 cognita autem causa cognoscitur ejus effectus,
Quidquid igitur est in quacumque re, potest cognosci cognito Deo, et omni·
bus causis mediis, quae sunt inter Deum et res. Sed Deus seipsum cogno-
scit, et omnes causas medias quae sunt inter ipsum, et rem quamlibet; quod
enim seipsum perfecte cognoscat, Jam ostensum est (c. 47.); seipso autem
cognito, cognoscit iterum quod ab illo mediate est, et sic de omnibus causis
mediis usque ad ultimum effectum. Ergo Deus cognoscit quidquid est in re;
hoc autem est habere propriam et completam cognitionem de re, cogno-
scere scilicet omnia quae in re sunt communia et propria. Deus ergo pro-
priam de rebus cognitionem habet secundum quod sunt ab invicem di-
sunctae.

Adhuc: omne quod agit per intellectum, habet cognitionem de re qnam
agit, secundum propriam facti rationem, quia cognitio facientis determinat
formam facto. Deus autem causa est rerum per intellectum, cumsuum esse
sit suum intelligere3 unumquodque autem agit in quantum est actu. Cogno-
scit igitur causatum suum proprie, secundum quod est distinctum ab aliis.

