186 LtsER 11. cAP. LII.

enim quod omnino est infinitum, omnem’perfectionem essendi comprehen—
dit; et sic si duobus talis adesset infinitas, non inveniretur quo unum ab altero
differret. Esse autem subsistens oportet esse infinitum, quia non terminatur
aliquo recipiente. Impossibile est igitur esse aliquod esse per se subsistens
praeter primum. ,

Item: si sit aliquod esse per se subsistens, nihil competit ei, nisi quod est
entis in quantum est ens. Quod enim dicitur de aliquo, non in quantum
hujusmodi, non convenit ei nisi per accidens ratione subJecti: unde si sep-a-
ratim a subJecto ponatur, nullo modo ei competit. Esse autem ab alio causa-
tum non competit enti, in quantum est ens; alias omne ens esset ab alio
causatum, et sic oporteret procedere in infinitum in causis3 quod est impos-
sibile, ut supra (Lib. I. c. 13.) ostensum est. Illud igitur esse quod est ens
subsistens, oportet quod sit non causatum. Nullum igitur ens causatum est
suum esse. ’

Amplius: substantia uniuscujusque est ens per se, et non per aliud: unde
esse lucidum actu non est de substantia aeris, quia est ei per> aliud. Sed
cujuslibet rei creatae suum esse est eiper aliud, alias non esset creatum.
Nullius igitur substantiae creatae suum esse est sua substantia. ,

Item: cum omne agens agat in quantum est actu, primo agenti, quod est
perfectissimum, competit esse in actu perfectissimo modo. Tanto autern ali-
quod est perfectius in actu, quanto talis actus est in via generationis poste-
rior: actus enim est tempore potentia posterior in uno et eodem, quod de ,
potentia ad actum procedit3 perfectius quoque est in actu quod est ipse actus, ⁷
quam quod est, habens actum: hoc enim propter illud actus est. His igitur
sic positis, constat ex supra (Lib. I. c. 13. et 15. et Lib. II. c. 21.) ostensis
quod Deus solum est primum agens. Sibi ergo soli competit esse in actu
perfectissimo modo, ut scilicet sit ipse actus perfectissimus. Hoc autem est
esse ad quod generatio, et omnis motus terminatur: omnis enim forma, et
actus est in potentia antequam esse acquirat. Soli igitur Deo competit quod
sit ipsum esse, sicut soli competit quod sit primum agens.

Amplius: ipsum esse competit primo agenti secundum propriam naturam:
esse enim Dei est ejus substantia, ut supra (Lib. Ι. c. 22.) ostensum est. Quod
autem competit alicui secundum propriam suam naturam, non convenit aliis
nisi per modum participationis, sicut calor aliis corporibus ab igne. Ipsum
igitur esse competit omnibus aliis a primo agente per participationem quan-
dam. Quod autem competit alicui per participationem, non est substantia ejus.
Impossibile est igitur quod substantia alicujus entis, praeter agens primum,
sit ipsum esse. -

Hinc est quod (Exod. III. 14.) proprium nomen Dei ponitur esse: qui
est, quia ejus solius proprium est quod sua substantia non sit aliud quam
suum esse.

CAPUT LIII.

QUOD IN SUBSTANTIIS INTELLECTUALIBUS CREATIS
EST ACTUS ET POTENTIA.

Ex hoc autem evidenter apparet quod in substantiis intellectualibus creatis
est compositio actus et potentiae. In quocumque enim inveniuntur aliqua
duo, quorum unum est complementum alterius, proportio unius eorum ad

