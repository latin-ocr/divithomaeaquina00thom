190 LIBER 11. CAP. Lv.

a corpore dependentes. Ergo neque per se, neque per accidens corrumpuntur.
Sunt igitur omnino incorruptibiles. ’

Item: omne quod corrumpitur, corrumpitur per hoc quod aliquid pati·
tur; nam et ipsum corrumpi est quoddam pati. Nulla autem substantia *in-
tellectualis potest pati tali passione quae ducat ad corruptionem: nam pati
recipere quoddam est: quod autem recipitur in substantia intellectuali, oportet
quod recipiatur in eo per modum ipsius, scilicet intelligibiliter: quod vero
sic in substantia intellectuali recipitur, est perficiens substantiam intellectua-
lem et non corrumpens eam: intelligibile enirn est perfectio intelligentis. sub-
stantia igitur intelligens est incorruptibilis.

Praeterea: sicut sensibile est objectum sensus, ita intelligibile est obje-
ctumfflintellectus. Sensus autem propria corruptione non corrumpitur nisi
propter excellentiam sui objecti; sicut visus a valde fulgidis, et auditus a
fortibus sonis, et sic de aliis. Dico autem propria corruptione, quia sensus
corrumpitur etiam per accidens propter corruptionem subiecti3 qui tamen
modus corruptionis non potest accidere intellectui, cum non sit actus cor-
poris ullius, quasi a corpore dependens, ut supra (c. 49.) ostensum est. Patet

autem quod nec corrumpitur per excellentiam sui objecti, quia qui intelligit ·

valde intelligibilia, non minus intelligit minus intelligibilia, sed magis. In-
tellectus igitur nullo modo est corruptibilis.

Amplius: intelligibile est propria perfectio intellectus: unde intellectus
in actu, et intelligibile in actu, sunt unum. Quod igitur convenit intelligibili,
in quantum est intelligibile, oportet convenire intellectui in quantum hujus>
modi; quia perfectio et perfectibile sunt unius generis. Intelligibile autem,
in quantum est intelligibile, est necessarium et incorruptibile: necessaria
enim perfecte sunt intellectu cognoscibilia3 contingentia vero, in quantum
hujusmodi, non nisi deficienter: habetur enim de eis non scientia, sed opinio.
Unde et corruptibilium intellectus scientiam habet secundum quod sunt in-
corruptibilia3 in quantum scilicet sunt universalia. Oportet igitur intellectum
esse incorruptibilem.

Adhuc: unumquodque perficitur secundum modum suae substantiae. Ex
modo igitur perfectionis alicujus rei potest accipi modus substantiae ipsius.
Intellectus autem non perficitur per motum, sed per hoc quod est extra motum
exsistens. Perficitur enim secundum intellectivam animam scientia et pru·
dentia, sedatis permutationibus, et corporalibus et animae passionum, ut
patet per Philosophum in septimo Phys. (t. c. 20.). Modus igitur substantiae
intelligentis est, quod esse suum sit supra motum, et‘per consequens sup'ra
tempus. Esse autem cujuslibet rei corruptibilis subJacet motui, et tempori.
Impossibile est igitur substantiam intelligentem esse corruptibilem.

Praeterea: impossibile est naturale desiderium esse inane: natura enim
nihil facit frustra. Sed quodlibet intelligens naturaliter desiderat esse perpe-
tuum, non solum ut perpetuetur esse secundum speciem, sed etiam indivi-
duum: quod sic patet. Naturalis enim appetitus quibusdam quidem inest ex
apprehensione, sicut lupus naturaliter desiderat occisionem animalium,
de quibus pascitur, et homo naturaliter desiderat felicitatem; quibusdam
vero absque apprehensione ex sola inclinatione naturalium principiorum, qui
naturalis appetitus in quibusdam dicitur, sicut grave appetit esse deorsum;
utroque autem modo inest rebus naturale desiderium essendi, cuius signum
est, quia et ea quae cognitione carent resistunt corrumpentibus secundum
virtutem suorum principiorum naturalium, et ea quae cognitionem habent

