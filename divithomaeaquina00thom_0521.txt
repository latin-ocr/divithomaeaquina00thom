 

unna 111. CAP. extu. 509

hoc autem, corporis nocumentum; demum autem, exteriorum bonorum su-
blatio.

Sed, quia de ratione poenae est, non solum quod sit privativa boni,
sed etiam quod sit contraria voluntati, non autem cujuslibet hominis vo-
luntas existimat bona secundum quod sunt, contingit interdum quod id quod
est maioris boni privativum est minus contrarium voluntati, et, propter hoc,
minus poenale esse videtur; et inde est quod plures homines, qui bona
sensibilia et corporalia magis aestimant et cognoscunt quam intelligibilia
et spiritualia, plus timent corporales poenas quam spirituales3 secundum
quorum aestimationem contrarius ordo videtur poenarum ordini supradicto.
· Apud hos enim maxima poena aestimantur laesiones corporis et damna
rerum exteriorum; deordinatio autem animae, et damnum virtutis, et amis-
sio fruitionis divinae‚ in qua consistit ultima hominis felicitas, aut modicum,
aut nihil reputatur ab eis. Hinc autem procedit quod hominum peccata a
Deo puniri non aestimant, quia vident plerumque peccatores incolumitate
corporis vigere et exteriori fortuna potiri, quibus interdum homines vir-
tuosi privantur; quod recte considerantibus mirum videri non debet. Quum
enim omnia exteriora ad interiora ordinentur, corpus autem ad animam,
in tantum exteriora et corporalia bona sunt homini bona in quantum ad
bonum rationis proficiunt: secundum vero quod bonurn rationis impediunt,
homini vertuntur in malurn. Novit autem rerum dispositor Deus mensuram
virtutis humanae; unde interdum homini virtuoso corporalia et exteriora
bona ministrat in adjutorium virtutis, et in hoc ei beneficium praestat, in-
terdum vero ei praedicta subtrahit, eo quod considerat homini illi esse ad
impedimentum virtutis et fruitionis divinae. Ex hoc autern exteriora bona
vertuntur homini in malum, ut dictum est; unde et eorum amissio, eadem
ratione, homini vertitur in bonum. Si igitur omnis poena malum est, non
autem malum hominem exterioribus et corporalibus bonis privari, ‘secun-
dum quod expedit ad profectum virtutis, non erit hoc homini virtuoso
poena si privetur exterioribus bonis in adjumentum virtutis; e contrariov
autem erit malis in poenam si eis exteriora bona conceduntur, quibus pro·
vocantur ad malum. Unde (Sap. XIV. 11.) dicitur quod creaturae Dei in
odium sactae sunt, et in tentationem animabus hominum, etin muscipulam pe-
dibus insipientium.

Quia vero de ratione poenae est non solum quod sit malum, sed etiam
quod sit contrarium voluntati, amissio corporalium et exteriorum bonorum,
etiarn quando est homini in profectum virtutis et non in malum, dicitur
poena, abusive, ex eo quod est contra voluntatem. Ex inordinatione autem
hominis contingit quod homo non aestimet res secundum quod sunt, sed
corporalia spiritualibus praeferat. Inordinatio autem talis aut est culpa aut
ex aliqua culpa praecedente procedens. Unde consequenter patet quod poena
non sit in homine, etiarn secundum quod est contra voluntatem, nisi culpa
praecedente.

Hoc etiam ex alio patet, quia ea quae sunt secundum se bona non ver-
terentur homini in malum per abusum, nisi aliqua inordinatione in homine
exsistente.

Item: quod oporteat ea quae voluntas acceptat, eo quod sunt natura-
liter bona, homini subtrahi ad profectum virtutis, provenit ex aliqua ho-
minis deordinatione, quae vel est culpa, vel sequitur culpam. Manifestum
est enim quod per peccatum praecedens fit quaedam inordinatio in affectu

