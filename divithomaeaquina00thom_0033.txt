LIBER 1. CAP. XVI. 21

6. Item: videmus aliquid esse in mundo, quod exit de potentia in actum.
Non autem educit se de potentia in actum3 quia quod est in potentia, non-
dum est; unde nec agere potest. Ergo oportet esse aliquid aliud prius, quo
educatur de potentia in actum. Et iterum, si hoc 'est exiens de potentia in
actum, oportet ante hoc aliquid aliud poni, quo reducatur in actum. Hoc
autem in infinitum procedere non potest; ergo oportet devenire ad aliquid,
quod est tantum actu, et nullo modo in potentia; et hoc dicimus Deum.

CAPUT XVII.

QUOD DEUS NON EST MATERIA.

Apparet etiam ex hoc, Deum non esse materiam:

1. Quia materia id quod est in potentia est.

2. Item: materia non est agendi principium; unde efficiens et materia in
idem non incidunt, secundum Philosophum (De gen. et corrupt. Ι. c. 7.
ΙΙ. c. 9.). Deo autem convenit esse primam causam effectivam rerum, ut
supra dictum est. Ipse igitur materia non est. ’

3. Amplius: sequitur res naturales casu exsistere his qui in materiam
omnia reducebant, sicut in causam primam3 contra quos agitur in secundo
-Physic. (ΙΙ. t. c. 77.). Si igitur Deus, qui est prima causa, sit causa mate-
rialis rerum, sequitur omnia a casu exsistere.

Item: materia non fit causa alicujus in actu, nisi secundum quod alte-
ratur et mutatur. Si igitur Deus est immobilis, ut probatum est (c. 13.), nullo
modo potest esse rerum causa per modum materiae.

Hanc autem veritatem fides catholica confitetur, quae Deum non de sua
substantia, sed de nihilo asserit cuncta creasse. In hoc autem insania Da-
vidis de Dinando confunditur, qui ausus est dicere Deum esse idem quod
prima materia, ex hoc quod, si non esset idem, oporteret differre ea aliquibus
differentiis3 et sic non essent simplicia; nam in eo, quod per differentiam ab
alio differt, ipsa differentia compositionem facit. Hoc autem processit ex
ignorantia, qua nescivit quid inter differentiam et diversitatem intersit. Dif-
ferens enim, ut in decimo Metaphys. (c. III. t. c. 12.) determinatur, dicitur
ad aliquid; nam omne differens, aliquo est differens. Diversum autern aliquid
absolute dicitur, ex hoc quod non est idern. Differentia igitur in his quae-
renda est, quae in aliquo conveniunt; oportet enim aliquid in his assignari,
secundum quod differant, sicut duae species conveniunt in genere, unde
oportet quod differentiis distinguantur. In his autem, quae in nullo conveniunt,
non est quaerendum quo differant; sed seipsis diversa sunt. Sic enim et op-
positae differentiae ab invicem distinguuntur3 non enim participant genus,
quasi partem suae essentiae; et ideo non est quaerendum quibus differant3
seipsis enirn diversa sunt. Sic etiam -Deus et materia prima distinguuntur,
quorum unum est actus purus, aliud potentia pura, in nullo convenientiam
habentes.

CAPUT XVIII.
QUOD m 1)Εο NULLA s1T comosrrm.

Ex praemissis autem concludi potest, quod in Deo nulla sit compositio.
1. Nam, in omni composito, oportet esse. actum et potentiam. Non enim

