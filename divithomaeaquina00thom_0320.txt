308 LIBER 111. CAP. x-vm,

quid acquiratur ex actione agent1s3 sicut si milites pugnant propter ducem
cui acquiritur victoria. Deo autem non potest aliquid acquiri ex actione
cujuslibet rei; est enim sua bonitas omnino perfecta, ut in primo osten-
sum est (c. 38. et seq). Relinquitur igitur quod Deus sit finis rerum, non
sicut aliquid constitutum, aut aliquid effectum a rebus, neque ita quod

aliquid ei a rebus acquiratur, sed hoc solo modo quia ipse rebus acquirimu,

Item: oportet quod eo modo effectus tendat in finem quo agens propter
finem agit. Deus autem, qui est primum agens omnium rerum, non sic agit
quasi sua actione aliquid acquirat, sed quasi sua actione aliquid largiatur,
quia non est in potentia ut aliquid acquirere possit, sed solum' m actu per-
fecto ex quo potest aliquid elargiri. Res igitur non ordinantur in Deum
sicut in finem cui aliquid acquiratur, sed ut ab ipso ipsummet suo modo
consequantur, quum ipsemet sit finis.

CAPUT XIX.

QUOD OMNIA INTENDUNT ASSIMILARI DEO.

Ex hoc autem quod acquirunt divinam bonitatem res creatae, similes

Deo constituuntur.
Si igitur res omnes in Deum sicut in ultimum finem tendunt ut ipsius

bonitatem consequantur, sequitur quod ultimus rerum finis sit Deo assimilari. ⁷

Amplius. agens dicitur esse finis effectus,' 1n quantum effectus tendit in
similitudinem agentis; unde forma generati est finis generationis. Sed Deus
ita est finis rerum quod est etiam primum agens earum. Omnia igitur ten-
dunt, sicut ad ultimum finem, Deo assimilari.

Item: in omnibus rebus evidenter apparet quod esse appetunt naturaliter3
unde, et si qua corrumpi possunt, naturaliter corrumpentibus resistunt, et
tendunt illuc ubi conserventur, sicut ignis sursum et terra deorsum. Secun-
dum hoc autem esse habent omnia quod Deo assimilantur, qui est ipsum
esse subsistens, quum omnia sint solum quasi esse participantia. Omnia igitur
appetunt, quasi ultimum finem, Deo assimilari.

Praeterea: res omnes creatae sunt quaedam imagines primi agentis, sci-
licet Dei; agens enim agit sibi simile3 perfectio enim imaginis est ut reprae-
sentet suum exemplar per similitudinem ad ipsum; ad hoc enim imago con-
stituitur. Sunt igitur res omnes propter divinam similitudinem consequendam
sicut propter ultimum finem.

Adhuc: omnis res per suum motum vel actionem tendit‘ m aliquod bo-
num sicut in finem, ut supra ostensum est (c. 16.). In tantum autem aliquid

de bono participat, in quantum assimilatur primae bonitati, quae Deus est. “

Omnia igitur per motus suos et actiones tendunt in divinam similitudinem
sicut in finem ultimum. ⁷

CAPUT XX. W ·

QUOMODO RES DIVINAM BONITATEM IMITENTUR.

Patet ergo ex his quae dicta sunt, quod assimilari ad Deum est ultimus
omnium finis. Id autem quod proprie habet rationem finis est bonum. Ten·
dunt igitur res in hoc quod assimilentur Deo proprie in quantum est bonus.

ἑὲ

 

