LIBER 111. CAP. XXI· 311

Per suam autem operationem una res fit causa alterius Ergo in hoc etiam
res intendunt divinam similitudinem ut sint aliis causae.

Adhuc: res intendunt in divinam similitudinem, in quantum Deus est bo-
nus, ut supra dictum est (c. 20.). Ex bonitate autem Dei est quod aliis esse
largitur; unumquodque enim agit in quantum est actu perfectum. Desiderant
igitur generaliter res in hoc Deo assimilari ut sint aliorum causae.

Amplius: ordo ad bonum boni ratione habet, ut ex dictis (ibid.) est ma-
nifestum. Unumquodque autem per hoc quod est causa alterius ordinatur ad
bonum; bonum autem solum per se cognoscitur et causatur3 malum autem
per accidens tantum, ut ostensum est (c. 14). Esse igitur aliorum causa est
bonum. Secundum autem quodlibet bonum ad quod tendit, aliquid intendit

, divinam similitudinem, quum quodlibet bonum creatum sit ex participatione

divinae bonitatis. Intendunt igitur res divinam similitudinem in hoc quod sint
aliorum causae.

· - Item; ejusdem rationis est quod effectus tendat in similitudinem agentis,
et quod agens assimilet sibi effectum. Tendit igitur effectus in finem in quem
dirigitur ab agente. Agens autem intendit sibi assimilare patiens, non solum
quantum ad esse ipsius, sed etiam quantum ad causalitatem3 sicut enim ab
agente conferuntur effectui naturali principia per quae subsistit, ita' principia
per quae aliorum sit causa; sicut enim animal, dum generatur, accipit a ge-
nerante virtutem nutritivam, ita etiam virtutem generativam. Effectus igitur

tendit in similitudinem agentis, ut ostensum est, non solum quantum ad spe-
Ὗῑῗ. ciem ipsius, sed etiam quantum ad hoc quod sit aliorum causa. Sic autem

 

tendunt res in similitudinem Dei sicut effectus in similitudinem agentis. In-
tendunt igitur res naturaliter assimilari Deo in hoc quod sunt causae aliorum.

Praeterea: tunc maxime perfectum est unumquodque quando potest al-
terum sibi simile facere3 illud enim perfecte lucet quod alia illuminare potest.
Unumquodque autem tendens in suam perfectionem tendit in divinam simi-
litudinem. Per hocigitur unumquodque tendit in divinam similitudinem quod
intendit aliorum causa esse. Quia vero causa, in quantum hujusmodi, supe-
rior est causato, manifestum est quod tendere in divinam similitudinem, per

· hunc modum ut sit aliorum causa, est superior perfectio in entibus.

 

. Item: prius est unumquodque in se perfectum quam possit alterum cau-
sare, ut dictum est. Haec igitur perfectio ultimo accidit rei ut aliorum causa

ζ ’ exsistat. Quum igitur per multa tendat res creata in divinam similitudinem,

hoc ultimum ei restat ut divinam similitudinem quaerat per hoc quod sit
aliorum causa. Unde Dionysius dicit (ΙΙΙ. cap. Coelest. hier.), quod « om-
nium divinius est Dei cooperatorem fieri »3 secundum quod Apostolus dicit
(1. Cor. 111. 9.): Dei adjutores sumus.

CAPUT XXII.

QUOMODO RES DIVERSIMODE IN SUOS'FINES ORDINANTUR.

Ex praemissis autem manifestum esse potest quod ultimum per quod
unaquaeque res ordinatur ad finem est ejus operatio, diversimode tamen se-

* J cundum diversitatem operationis.

. Nam quaedam operatio est rei ut aliud moventis, sicut calefacere et se-
care. Quaedam vero est operatio rei ut ab alio motae, sicut calefieri et secari.
Quaedam vero operatio est perfectio operantis actu exsistentis, in aliud trans-

