mnan 111. CAP. m. 365

Item: quanto aliquis intellectus est altior, tanto plura cognoscit, vel se-
cundum rerum multitudinem,vel saltem secundum earumdem rerum plures
rationes; intellectus autem divinus excedit omnem intellectum creatum.
Plura igitur cognoscit quam omnis intellectus creatus. Non autem cognoscit
aliquid nisi per hoc quod suam essentiam videt, ut in primo (c. 46.) osten-
sum est. Plura igitur sunt cognoscibilia per essentiam divinam quam omnis
intellectus creatus per ipsam videre possit.

Adhuc: quantitas virtutis attenditur secundum ea in quae potest. idem
igitur est cognoscere omnia in quae potest aliqua virtuS, et ipsam virtutem
comprehendere. Divinam autem virtutem, cum sit infinita, non potest aliquis
creatus intellectus comprehendere, sicut nec essentiam ejus, ut probatum

f ⁵ est (c. 55.). Neque igitur intellectus creatus potest cognoscere omnia in

quae divina virtus potest. Omnia autem in quae divina virtus potest sunt
per essentiam divinam cognoscibilia3 omnia enim cognoscit Deus, et non
nisi per essentiam suam. Non igitur intellectus creatus videns divinam sub-
stant³am videt omnia quae in Dei substantia videri possunt.

Amplius: nulla virtus cognoscitiva cognoscit rem aliquam nisi secun-
dum rationem proprii objecti3 non enim visu cognoscimus aliquid nisi in
quantum est coloratum. Proprium autem objectum intellectus est quidquid
estin substantia rei, ut dicitur in tertio De anima (t. c. 9.). Igitur quidquid
intellectus de aliqua re cognoscit, cognoscit per cognitionem substantiae
illius rei. Unde in qualibet demonstratione per quam innotescunt nobis pro·
pria accidentia, principium accipimus quod quid est, ut dicitur in primo
” Posteriorum (t. c. 9.). Si autem substantiam alicujus rei intellectus cogno·
scat per accidentia, sicut dicitur in primo De anima (t. c. 11.)‚ quod acci-
dentia magnam partem conferunt ad cognoscendum quod quid est, hoc est
per accidens, in quantum cognitio intellectus oritur a sensu. Et sic per sen-
sibilium accidentium cognitionem oportet ad substantiae intellectum perve-
nire. Propter quod hoc non habet locum in mathematicis, sed in natura-
libus tantum. Quidquid igitur est in re, quod non potest cognosci per
cognitionem substantiae ejuS, oportet esse intellectui ignotum. Quid autem
velit aliquis volens non potest cognosci per cognitionem substantiae ipsius.
Nam voluntas non tendit in sua volita omnino naturaliter, propter quod
voluntas et natura duo principia activa ponuntur. Non potest igitur aliquis
intellectus. cognoscere quid volens velit, nisi forte per aliquos effectus, sicut
cum videmus aliquem voluntarie operantem, scimus quid voluerit, aut per
causam, sicut Deus voluntates nostras sic et alios suos effectus cognoscit
per hoc, quod est nobis causa volendi; aut per hoc quod aliquis alteri suam
voluntatem insinuat, ut curn aliquis loquendo suum affectum exprimit. Cum
igitur multa ex simplici Dei voluntate dependeant, ut partim ex superio-
ribus (Lib. 11. c. 27.) patet, et adhuc erit amplius manifestum; intellectus
creatus etsi Dei substantiam videat, non tamen omnia cognoscit quae Deus
per suam substantiam videt.

Potest autem aliquis contra praedicta objicere, quod Dei substantia majus
est aliquid quam omnia quae ipse facere, vel intelligere, vel velle potest
praeter seipsum. Unde si intellectus creatus Dei substantiam videre potest,
multo magis possibile est quod omnia cognoscat quae Deus per seipsum
velintelligit, vel vult, vel facere potest.

sed si diligenter consideretur, non est eiusdem rationis aliquid cognosci
in seipso et in sua causa3 quaedam enim in seipsis de facili cognoscibilia

