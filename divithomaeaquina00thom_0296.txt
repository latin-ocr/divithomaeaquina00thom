284 LIBER 11: CAP. e.

CAPUT C.

QUOD SUBSTANTIAE SEPARATAE COGNOSCUNT SINGULARIA.
(Ι. part. quaest. LVII. art. 7.).

Quia vero similitudines rerum, in intellectu substantiae separatae, sunt
universaliores quam in intellectu nostro, et efficaciores ad hoc quod per
eas aliquid cognoscatur per similitudines rerum materialium, substantiae se-
paratae non solum cognoscunt res materiales secundum rationem generis
vel speciei, sicut intellectus noster, sed etiam secundum individua.

Quum enim species rerum in intellectu exsistentes oporteat esse imma-
teriales, non poterunt, secundum quod sunt in intellectu nostro, esse princi-
pium cognoscendi singularia, quae per materiam individuantur, eo quod spe-
cies intellectus nostri in tantum sunt contractae virtutis quod una ducit solum
in cognitionem unius3 unde, sicut similitudo naturae generis non potest du-
cere in cognitionem generis et differentiae, ut per eam species cognoscatur,
ita similitudo naturae speciei non potest deducere in cognitionem principio-
rum speciei et-individuantium quae sunt principia materialia, utper eam in,-
dividuum in sua singularitate cognoscatur. Similitudo vero intellectus sub-
stantiae separatae, quum sit universalis virtutis, una et immaterialis exsistens,

potest ducere in cognitionem principiorum speciei et individuantium, quae λ

sunt principia materialia, ita quod per eam substantia separata non solum ma-
teriam generis et speciei, sed etiam individui cognoscere possit per suum in·
tellectum. Nec sequitur quod forma per quam cognoscit sit materialis, vel
quod sint infinitae secundum numerum individuorum.

Adhuc: quod potest inferior virtus potest et superior, sed eminentius3
unde virtus inferior operatur per multa, ubi virtus superior per unum tantum
operatur3 virtus enim, quanto est superior, tanto magis colligitur et unitur;
e contrario vero virtus inferior dividitur et multiplicatur, unde videmus quod
diversa genera sensibilium, quae quinque sensus exteriores percipiunt, una
vis sensus communis apprehendit. Anima autem humana est inferior ordine
naturae quam substantia separata3 ipsa autem cognoscitiva est universalium
et singularium per duo principia, scilicet per sensum et intellectum. Sub-
stantia igitur separata, quae est altior, cognoscit utrumque altiori modo per
unum principium, scilicet intellectum.

Item: species rerum intelligibiles contrario ordine perveniunt ad intelle·
ctum nostrum, et intellectum substantiae separatae3 ad intellectum enim
nostrum perveniunt per viam resolutionis, scilicet per abstractionem a con-
ditionibus materialibus et individuantibus; unde per eas singularia a nobis

cognosci non possunt; ad intellectum autem substantiae separatae perveniunt -

species intelligibiles quasi per viam compositionis; habet enim species in-
telligibiles ex assimilatione sui ad primam intelligibilem speciem intellectus
divini, quae quidem non est a rebus abstracta, sed rerum factiva. Est autem
factiva non solum formae, sed materiae, quae est individuationis principium.
Species igitur intellectus substantiae separatae totam rem respiciunt, et non
solum principia speciei, sed etiam principia individuantia. Non est igitur sin-
gularium cognitio subtrahenda substantiis separatis, licet intellectus noster
singularia cognoscere non possit.

 

