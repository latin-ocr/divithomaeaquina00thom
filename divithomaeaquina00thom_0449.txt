 

Lmen 111. CAP. xcvn. 437

omnia alia ordinari videntur. Et secundum hoc rationabiliter videtur esse a
Boetio dictum·in primo suae Arithmeticae (c. 2.)‚ quod omnia quaecumque
a primaeva rerum natura constituta sunt, ex numerorum videntur ratione
esse formata.

Est autem considerandum, quod operativa ratio, et' speculativa, partim
quidem conveniunt, partim vero differunt. Conveniunt quidem in hoc quod
sicut ratio speculativa incipit ab aliquo principio, et per media devenit ad
conclusionem intentam, ita ratio operativaincipit ab aliquo principio, et
per aliqua media pervenit ad operationem, vel operatum quod intenditur.
Principium ‚autem in speculativis est forma, et quod quid est; in operativis
vero finis, quod quandoque quidem est forma, quandoque aliquid aliud.
Principium etiam in speculativis semper oportet esse necessarium; in ope-
rativis autem quandoque est necessarium, quandoque autem non: necessa-
rium enirn est hominem velle felicitatem ut finem3 non necessarium autem
velle domus aedificationem. Similiter in demonstrativis semper posteriora
ad priora de necessitate sequuntur: non autem in operativis semper, sed tunc
solumquando ad finem non nisi per hanc viam perveniri potest; sicut ne·
cessarium est volenti aedificare domum quod quaerat ligna; sed quod quaerat
ligna abiedna, hoc ex simplici voluntate ipsius dependet, non autem ex
ratione domus aedificandae. Si igitur quod Deus suam bonitatem amet, hoc
necessarium est; sed hoc non necessario sequitur quod per creaturas reprae-
sentetur, cum sine hoc divina bonitas sit perfecta. Unde quod creaturae in
‘esse producantur, etsi ex ratione divinae bonitatis originem habeat, tamen
ex simplici Dei voluntate dependet. Supposito autem quod Deus creaturis
suam bonitatem communicare, secundum quod est possibile, velit per simi-
litudinis modum, ex hoc rationem accipit quod sint creaturae diversae; non
autem ex necessitate sequitur quod secundum hanc vel illam perfectionis
mensuram, aut secundum hunc velillum numerum rerum. Supposito autem
ex divina voluntate quod hunc numerum in rebus statuere velit, et hanc
unicuique rei perfectionis mensuram, ex hoc rationem accipit quod habeat*
formam talem, et materiam talem; et similiter in consequentibus patet. Ma-
nifestum igitur fit quod providentia secundum rationem quamdam res dispen-
sat,-et tamen haec ratio sumitur ex suppositione voluntatis divinae.

Sic igitur per praemissa duplex error excluditur, eorum scilicet qui cre-
dunt quod omnia simplicem voluntatem sequantur absque ratione; qui est
error loquentium in lege Saracenorum, ut Rabbi Moyses dicit: secundum
quos nulla differentia est quod ignis calefaciat et infrigidet, nisi quia Deus
ita vult. Excluditur etiam error eorum qui dicunt, causarum ordinem ex
divina providentia per modum necessitatis provenire. Quorum utrumque
patet esse falsum ex dictis.

Sunt autem quaedam verba sacrae Scripturae quae videntur simplici vo-
luntati divinae omnia attribuere: quae non‘dicuntur ad hoc ut ratio tollatur
a providentiae dispensatione, sed ut omnium primum principium Dei vo·
luntas ostendatur, sicut jam supra dictum est, sicut est (Psal. CXXXIV. 6.):
Omnia quaecumque voluit, Dominus fecit ; et (Job IX. 12.): Quis ei dicere potest,
cur ita facis? et (Rom. IX. 19.): Voluntati ejus qui resistit? et Augustinus dicit
in tertio De Trinitate: Non nisi Dei voluntas causa prima sanitatis et aegri· ·
tudinis, praemiorum et poenarum, gratiarum atque retributionum.

Sic ergo cum quaeritur propter quid de aliquo naturali effectu, possumus
reddere rationem ex aliqua proxima causa3 dum tamen sicut in primam

