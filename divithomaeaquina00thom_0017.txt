 

ι LIBER 1. CAP. 1v. 5

1. Unum est, quod paucis hominibus Dei cognitio inesset. A fructu enim
studiosae inquisitionis, qui est veritatis inventio, plurimi impediuntur tribus
de causis.

Quidam siquidem impediuntur, propter complexionis indispositionem, ex
qua multi naturaliter sunt indispositi ad sciendum. Unde nullo studio ad hoc
pertingere possent, ut summum gradum humanae cognitionis attingerent, qui
in cognoscendo Deum consistit.

Quidam vero impediuntur necessitate rei familiaris. Oportet enim esse,
inter homines, aliquos qui temporalibus administrandis insistant, qui tantum
tempus in otio contemplativae inquisitionis non possent expendere, ut ad
summum fastigium humanae inquisitionis pertingerent, scilicet Dei cogni-
tionem.

Quidam autem impediuntur pigritia. Ad cognitionem enim eorum quae
de Deo ratio investigare potest, multa praecognoscere oportet, quum fere
totius philosophiae consideratio ad Dei cognitionem ordinetur. Propter quod
metaphysica, quae circa divina versatur, inter philosophiae partes ultima re-
manet addiscenda.

Sic ergo nonnisi cum magno labore studii ad praedictae veritatis inqui-
sitionem perveniri potest3 quem quidem laborem pauci subire volunt pro
amore scientiae, cujus tamen mentibus hominurn naturalem Deus inseruit
appetitum.

2. Secundum inconveniens est, quod illi qui ad praedictae veritatis co-
gnitionem vel inventionem pervenirent, vix post longum tempus pertingerent,
tum propter hujusmodi veritatis profunditatem, ad quam capiendam per viam
rationis nonnisi prius post longum exercitium intellectus humanus idoneus
invenitur3 tum etiam propter multa quae praeexiguntur, ut dictum est3 tum
propter hoc quod, tempore juventutis, dum diversis motibus passionum anima
fluctuat, non est apta ad tam altae veritatis cognitionem, sed in quiescendo
fit prudens et sciens, ut dicitur in septimo Physicorum (t. c. 20.). Remaneret
igitur humanum genus, si sola rationis via ad Deum cognoscendum pateret,
in maximis ignorantiae tenebris; quum Dei cognitio, quae homines maxime
perfectos et bonos facit, nonnisi quibusdam paucis, et his paucis etiam post
temporis longitudinem proveniret.

3. Tertium inconveniens est, quod investigationi rationis humanae ple-
rumque falsitas admiscetur propter debilitatem intellectus nostri‘in judicando,
et phantasmatum permixtionem. Et ideo apud multos in dubitatione rema-
nerent ea, quae sunt verissime etiam demonstrata, dum vim demonstrationis ’
ignorant, et praecipue quum videant a diversis, qui sapientes dicuntur, diversa
doceri. Inter multa etiam vera, quae demonstrantur, immiscetur aliquando
aliquid falsum, quod non demonstratur, sed aliqua probabili vel sophistica
ratione asseritur, quae interdum demonstratio. reputatur. Et ideo oportuit,
per viaffifidssi, fixa certitudine, ipsam veritatem de rebus divinis hominibus
exhiberi.

Salubriter ergo divina providit clementia, ut ea etiam quae ratio investi·
gare potest, fide tenenda praeciperet3 ut sic omnes de facili possent divinae
cognitionis participes esse et absque dubitatione et errore.

Hinc est quod dicitur (Eph. IV. 17. et 18.): sam non ambuletis sicut et ·
gentes ambulant, in vanitate sensus sui, tenebris obscuratum habentes intellectum.
Et (Isa. LIV. 15.): Ponam universos filios tuos doctos a Domino.

