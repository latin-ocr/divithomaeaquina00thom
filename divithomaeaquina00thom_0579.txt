 

mnan ιν. CAP. x1. 567

ad ipsum Deum, cujus est Verbum, sicut ejus imago. Hinc est quod de Verbo
Dei dicitur (Coloss. 1. 15.) quod est imago invisibilis Dei.

Est autem differentia inter intellectum et sensum; nam sensus appre-
hendit rem quantum ad exteriora ejus accidentia, quae sunt color, sapor,
quantitas, et alia hujusmodi, sed intellectus ingreditur ad interiora rei; et, quia
omnis cognitio perficitur secundum similitudinem quae est inter cognoscens et
cognitum, oportet quod in sensu sit similitudo rei sensibilis quantum ad ejus
accidentia, in intellectu vero sit similitudo rei intellectae quantum ad ejus

· essentiam. Verbum igitur in intellectu conceptum est imago vel exemplar
substantiae rei intellectae. Quum ergo Verbum Dei sitimago Dei, ut osten·
‘- sum est, necesse est quod sit imago Dei quantum ad ejus essentiam. Hinc
est quod Apostolus dicit (Hebr. Ι.) quod est figura substantiae Dei. Imago
autem alicujus rei est duplex. Est enim aliqua imago quae non communicat
in natura cum eo cujus est imago: sive sit imago ejus quantum ad exteriora
accidentia, sicut statua aenea est imago hominis nec tamen est hom03 sive
sitimago quantum ad substantiam rei; ratio enim hominis in intellectu non
est hom03 nam· et Philosophus (tertio De anima t. c. 38.) dicit: « Lapis non
est in anima, sed quod species lapidis ». Imago autem alicujus rei quae
eamdem naturam habet. cum re cujus est imago, est sicut filius regis, in quo
imago patris apparet et est ejusdem naturae cum ipso. Ostensum est autem
quod Verbum Dei est imago dicentis quantum ad ipsam ejus essentiam,
et quod in eadem natura cum dicente communicat. Relinquitur ergo quod
Verbum Dei non solum sit imago, sed etiam filius; non enim sic esse ima-
ginem alicujus ut ejusdem naturae cum illo sit, in aliquo invenitur qui. filius
dici non possit, dummodo hic in viventibus accipiatur3 nam quod procedit
ex aliquo vivente in similitudinem speciei dicitur filius ejus. Hinc est quod
(Psalm. 11. 7.) dicitur: Dominus dixit fid me: Filius meus es tu.

Rursus considerandum est quod, quum in qualibet natura processio filii
a patre sit naturalis, ex quo Verbum Dei Filius Dei dicitur, oportet quod
naturaliter generetur et a Patre procedat; et hoc quidem supradictis convenit,
ut ex his quae in intellectu nostro accidunt perspici potest. Intellectus enim
noster aliqua naturaliter cognoscit, sicut prima intelligibilium principia, quo·
rum intelligibiles conceptiones, quae verba interiora dicuntur, naturaliter in
ipso exsistunt et ex eo procedunt; sunt etiam quaedam intelligibilia quae non
naturaliter intellectus noster cognoscit, sed in eorum cognitionem ratioci-
nando pertingit, et horum conceptiones in intellectu nostro naturaliter non
exsistunt, sed curn studio quaeruntur. Manifestum est autem quod Deus
seipsum naturaliter intelligit sicut et naturaliter est; suum enim intelligere
est suum esse, ut in primo (c. 45.) probatum est. Verbum igitur Dei seipsum
intelligentis naturaliter ab ipso procedit; et, quum Verbum Dei sit ejusdem
naturae cum Deo dicente, et sit simissitudo ipsius, sequitur quod hic naturalis

· processus sit in similitudinem ejus a quo est processio cum identitate na-

 

turae. Haec est autem verae generationis ratio in rebus viventibus quod id
quod generatur, a generante procedat ut similitudo ipsius et ejusdem naturae
cum ipso. Est ergo Verbum Dei genitum vere a Deo dicente; et ejus pro·
cessio generatio vel nativitas dici potest. Hinc est quod (Psalm. 11. ⁴7.) dicitur:
Ego hodie genui te, id est in aeternitate, quae semper est praesens, et nulla
est in ea ratio praeteriti et futuri. ,
Unde patet salsum esse quod Ariani dixerunt, quod Pater genuit Filium
voluntate3 quae enim voluntarie fiunt non naturalia sunt. Quia vero non

