322 LIBER 111. CAP, xxm,

Amplius: voluntas videtur esse altior potentia quam intellectus; aamvp.
luntas movet intellectum ad finem3 intellectus enim actu considerat-quae
habitu tenet, quum aliquis voluerit. Actio igitur voluntatis videtur nobilior
quam actio intellectus. Magis igitur. videtur ultimus finis, quae est beatitudo,
consistere in actu voluntatis quam in actu intellectus.

Hoc autem esse impossibile manifeste ostenditur..

Quum enim beatitudo sit proprium bonum intellectualis naturae, oportet
quod secundum id intellectuali naturae conveniat quod est sibi propr-ium.
Appetitus autem non est proprium intellectualis naturae, sed omnibus rebus
inest, licet sit diversimode in diversis; quae tamen diversitas procedit ex hoc
quod res diversimode se habent ad cognitionem: quae enim omnino cogni-
tione carent habent appetitum naturalem tantum3 quae vero habent cogni·
tionem sensitivam, et appetitum sensibilem habent, sub quo irascibilis et
concupiscibilis continentur3 quae vero habent cognitionem intellectivam, et
appetitum cognitioni proportionatum habent, scilicet voluntatem, Voluntas
igitur, secundum quod est appetitus, non est proprium intellectualis naturae,
sed solum secundum quod ab intellectu dependet; intellectusJautem secundum
se proprius est intellectuali naturae. Beatitudo igitur vel felicitas in actu in·
tellectus consistit substantialiter et principaliter magis quam in actu voluntatis.

Adhuc. in omnibus potentiis quae moventur a suis objectis, objecta sunt
naturaliter priora actibus illarum potentiarum, sicut motor naturaliter prior
est quam moveri ipsius mobilis. Talis autem potentia est voluntas; appeti-
bile enim movet appetitum. Objectum igitur voluntatis est prius naturaliter
quam actus ejus. Primum igitur ejus objectum praecedit omnem actum ipsius.
Non potest ergo actus voluntatis primum volitum esse. Hoc autem est ultimus
finis, quae est beatitudo. Impossibile est igitur quod beatitudo sive felicitas
sit ipse actus voluntatis.

Praeterea: in omnibus potentiis quae possunt converti in suos actus, prius
oportet quod actus illius potentiae feratur m objectum aliquod et postmodum
feratur in suum actum. Si enim intellectus intelligit se intelligere, prius
oportet ponere quod intelligat rem aliquam, et consequenter quod intelligat
se intelligere; nam ipsum intelligere quod intellectus intelligit alicujus obiecti
est; unde oportet quod vel procedatur in infinitum, vel, si est devenire ad
primum intellectum, hoc non erit ipsum intelligere, sed aliqua res intelligi·
bilis. Similiter oportet quod primum volitum non-sit ipsum velle, sed aliquod
aliud bonum. Primum autem volitum intellectualis naturae est :ipsa beatitudo
sive felicitas; nam propter hoc volumus quaecumque volumus. Impossibile
est igitur felicitatem essentialiter in actu voluntatis consistere.

Amplius: unumquodque, secundum ea quae constituunt substantiam ejus,
habet naturae suae veritatem3 differt enim verus homo a picto per* ea ‘quae
substantiam hominis constituunt. Vera autem beatitudo non differt afalsa
secundum actum voluntatis; nam eodem modo se habet voluntas in deside-

rando vel amando vel delectando, quidquid sit illud quod sibi proponitur ut
summum bonum, sive vere, sive falso; utrum autem vere sit summum bonum

quod ut tale proponitur vel falso, hoc differt ex parte intellectus. Beatitudo
igitur sive felicitas in intellectu essentialiter, magis quam in actu voluntati&
COHSlStlt.

Item: si aliquis actus voluntatis esset ipsa felicitas, hic actus esset· aut
desiderare, aut amare, aut delectari Impossibile est autem quod desiderare
sit ultimus finis; est enim desiderium secundum quod voluntas-tendit m id

