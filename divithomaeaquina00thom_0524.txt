512 LIBER 111. CAP. CXLIV.

finem, qui est felicitas. Si ergo aliquis contra virtutem agat, ab intentione
ultimi finis aversus, conveniens est quod ultimo fine privetur.
Hinc est quod dicitur (Psal. VI. 9. et Matth.V11.23.): Discedite a me,

omnes qui operamini iniquitatem.

CAPUT CXLV.

Quon PER PECCATUM MORTA'LE ummo rma
AQOs m AETERNUM pawn-un.

Oportet autem hanc poenam qua quis privatur ultimo fine esse intermi-
nabilem.

Privatio enim aliquus non est nisi quando natum est haberi; non enim
catulus mox natus dicitur visu privatus. Ultimum autem finem non est homo
aptus natus consequi in hac vita, ut probatum est (c. 48.). Privatio ergo
hujusmodi finis oportet quod sit poena post hanc vitam. Sed post hanc vitam
non remanet homini facultas adipiscendi ultimum finem; anima enim indiget
corpore ad consecutionem sui finis, in quantum per corpus perfectionem
acquirit, etin scientia et in virtute3 anima autem, postquam fuerit a corpore
separata, non redit iterum ad hunc statum quod per corpus perfectionem ac·
cipiat‚ sicut dicebant transcorporationem ponentes, contra quos superius
disputatum est. Necesse est igitur quod ille qui hac poena punitur, ultima
fine privetur et in aeternum privatus remaneat.

Adhuc: si quis privatur eo quod est in natu'ra ejus ut habeatur, impossi-
bile est illud reparari, nisi fiat resolutio in praejacentem materiam, ut iterum
aliud de novo generetur, sicut quum animal amittit visum aut aliums'ensum.
Impossibile est autem quod id quod jam generatum est, iterum generetur,
nisi primum corrumpatur3 et tunc ex eadem materia poterit aliud iterum ge·
nerari, non idem numero, sed specie. Res autem‘ spiritualis, ut anima vel
angelus, non potest resolvi per corruptionem in aliquam praejacentem ma·

teriam, ut iterum generetur illud idem specie. Si igitur privetur eo quud est »

in natura ipsius ut habeat, oportet quod in perpetuum maneat talis privatio.
Est autem in natura animae et angeli ordo ad ultimum finem, qui est Deus.
Si ergo ab hoc ordine decidat per aliquam poenam, in perpetuum tali poena
manebit.

Item: naturalis aequitas hoc habere videtur quod unusquisque privetur
bono contra quod agit3 ex hoc enim reddit se tali bono indignum; et inde
est quod, secundum civilem justitiam, quicontra rempublicam peccat socie-
tate reipublicae privatur omnino, vel per mortem, vel per exsilium perpetuum;
nec attenditur quanta fuerit mora temporis in peccando, sed quid sit contra
quod peccavit. Eadem autern est comparatio totius vitae praesentis ad rem-
publicam terrenam, et totius aeternitatis ad societatem beatorum, qui, ut
supra (c. 62.) ostensum est, ultimo fine aeternaliter potiuntur. Qui ergo
contra ultimum finem peccat et contra caritatem, 'per quam est societas
beatorum et tendentium m beatitudinem, in aeternum debet puniri, quamvis
aliqua brevi temporis mora peccaverit.

Praeterea: apud divinum judicium voluntas pro facto computatum quia,
sicut homines vident ea quae exterius aguntur, ita Deus inspicit hominum
corda. Qui autem propter aliquod temporale bonum aversus est ab ultimo
fine, qui in aeternum possidetur, praeposuit fruitionem temporalem illius

 

