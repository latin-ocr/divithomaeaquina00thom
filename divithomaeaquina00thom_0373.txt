 

 

mnan 111. cap, Lm. 361

talis unio incipiat esse per mutationem intellectus creati. Quae quidem mu-
tatio aliter esse non potest, nisi per hoc quod intellectus creatus aliquam di-
spositionem de novo acquirat. Idem autem sequitur si detur, quod a principio
suae creationis tali visione aliquis creatus intellectus potiatur. Nam si talis
visio facultatem naturae creatae excedit, ut probatum est (c. 52.)‚ potest in-
telligi quis intellectus creatus in specie suae naturae consistere, absque hoc
quod Dei substantiam videat. Unde sive a principio, sive postmodum Deum
videre incipiat, oportet ejus naturae aliquid superaddi.

Item: nihil potest ad altiorem operationem elevari, nisi per hoc quod
ejus virtus fortificetur. Contingit autem dupliciter alicujus virtutem· fortificari.
Uno modo per simplicem intensionem ipsius virtutis; sicut virtus activa ca-
lidi augetur per intensionem caloris, ut possit efficere vehementiorem actio·
nem in eadem specie. Alio modo per novae formae appositionem, sicut dia·
phani virtus augetur ad hoc quod possit illuminare, per hoc quod fit lucidum
actu pet· formam lucis receptam in ipso de novo. Et hoc quidem virtutis
augmentum requiritur ad alterius speciei operationem consequendam. Virtus
autem intellectus creati naturalis non sufficit ad divinam substantiam viden-
dam, ut ex dictis patet. Oportet ergo quod augeatur ei virtus ad hoc quod
ad talem visionem perveniat. Non sufficit autem augmentum per intensionem
naturalis virtutis, quia talis visio non est ejusdem rationis cum visione natu-
tali intellectus creati: quod ex distantia visorum patet. Oportet autem quod
fiat augmentum virtutis intellectivae per alicujus novae dispositionis ade-
ptionem.

Quia vero in cognitionem intelligibilium ex sensibilibus pervenimus, etiam
sensibilis cognitionis nomina ad intelligibilem cognitione-m transumimus, et
praecipue quae pertinent ad visum, qui inter ceteros sensus nobilior est et
spiritualior, ac per hoc intellectui affinior3 et inde est quod ipsa intellectualis
cognitio visio nominatur. Et quia corporalis visio non completur nisi per
lucem, ea quib-us intellectualis visio perficitur, lucis nomen assumunt. Unde
etiam Aristoteles in tertio De anima (t. c. 18.) intellectum agentem luci as-
similat, ex eo quod intellectus agens facit intelligibilia in actu, sicut lux facit
quodammodo, visibilia in actu. Illa igitur dispositio qua intellectus creatus
ad intellectualem divinae substantiae visionem extollitur, congrue lux gloriae
dicitur: non propter hoc quod faciat intelligibile actu, sicut lux intellectus
agentis, sed per hoc quod facit intellectum patientem actu intelligere.

Hoc autem est lumen de quo (Psal. XXXV. 10.) dicitur: In lum-ine tuo
videbimus lumen, scilicet divinae substantiae3 et (Apocal. XXI. 23.) dicitur:
Civitas, scilicet beatorum, non eget sole neque luna: nam claritas Dei illuminat
illam ,· et (Isa. LX. 19.) dicitur: Non erit tibi amplius sol ad lucendum per
diem, nec splendor lunae illuminabit te, sed erit tibi Dominus in lucem sempiter-
nam, et Deus tuus in gloriam tuam.

Inde est etiam, quia Deo idem est esse quod intelligere, et est omnibus
causa intelligendi, quod dicitur esse lux (Joan. 1. 8 ): Erat lux vera quae illu-
minat omnem hominem venientem in hunc mundum,· et (I. Joan. 1. ς’.); Deux lux
σῃ· et (Psal. (2111. 2.): Amictus lumine sicut vestimento. Et propter hoc etiam
»tam Deus quam angeli in sacra Scriptura in figuris igneis describuntur,
propter ignis claritatem.

