LIBERI. CAP.xl1. · ,13

tionis perveniri non potest, ut sciatur de Deo quid est. Unde nec ratione
videtur posse demonstrari an Deus sit.

2. Item: si principium ad demonstrandum an est, secundum artem Philo-
sophi, oportet accipere quid significet nomen (ratio vero significata per no-
men est definitio, secundum Philosophum, in quarto Metaphys. c. 7.), nulla
igitur remanebit via ad demonstrandum Deum esse, remota divinae essen-
tiae vel quidditatis cognitione.

3. Item: si demonstrationis principia a sensu cognitionis originem sumunt,
utin Posterioribus (Lib. 1. c. 18. t. c. 35.) ostenditur, ea quaesomnem sensum
et sensibilia excedunt, videntur indemonstrabilia esse. Hujusmodi autem est
Deum esse ; est igitur indemonstrabile.

Huiusmodi autem sententiae falsitas nobis ostenditur: tum ex demonstra-

· tionis arte, quae ex effectibus causas concludere docet3 tum ex ipso scien-

tiarum ordine3 nam si non sit aliqua scibilis substantia supra substantiam
sensibilem, non erit aliqua scientia supra naturalem, ut dicitur in quarto
Metaphys. (t. c. 7.); tum ex philosophorum studio, qui Deum esse demon-
strare conati sunt; tum etiam apostolica veritate asserente (Rom. I. 20):
Invisibilia Dei per ea quae facta sunt intellecta conspiciuntur.

Nec hoc debet movere, quod in Deo idem est essentia et esse, ut prima
ratio proponebat. Nam hoc intelligitur de esse, quo Deus in seipso subsistit,
quod nobis quale sit ignotum est, sicut ejus essentia; non autem intelligitur
de esse, quod significat compositionem intellectus. Sic enim esse Deum sub
demonstratione cadit, dum ex rationibus demonstrativis mens nostra indu-
citur hujusmodi propositionem de Deo formare, qua exprimat Deum esse.

In rationibus autem in quibus demonstratur Deum esse, non oportet as-
sumi pro medio divinam essentiam sive quidditatem‚ ut secunda ratio pro-
ponebat; sed loco quidditatis accipitur pro medio effectus, sicut accidit in

’ ’ demonstrationibus quia, et ex hujusmodi effectu sumitur ratio hujus nominis,

Deus. Nam omnia divina nomina imponuntur vel ex remotione effectuum
divinorum ab ipso, vel ex aliqua habitudine Dei ad suos effectus.

Patet etiam ex hoc quod, etsi Deus sensibilia 'omnia et sensum excedat,
eius tamen effectus, ex quibus demonstratio sumitur ad probandum Deum

'ff-⁷ esse, sensibiles sunt; et sic nostrae cognitionis origo in sensu est, etiam de
έᾈίζ his quae sensum excedunt.

CAPUT XIII.

RATIONES AD PROBANDUM DEUM ESSE.

,. Ostenso igitur quod non est vanum niti ad demonstrandum Deum esse,
ἶ] procedamus ad ponendum rationes, quibus tam philosophi quam doctores

, catholici Deum esse probaverunt.

Primo autern ponemus rationes quibus Aristoteles procedit ad proban·

dum Deum esse, qui hoc probare intendit ex parte motus, duabus viis.

Quarum prima talis est: Omne quod movetur ab alio movetur. Patet

autem sensu aliquid moveri, ut puta solem3 ergo, alio movente, movetur.
Aut ergo illud movens movetur, aut non. Si non movetur, ergo habemus

 

propositum, quod necesse est ponere aliquod movens immobile, et hoc di-
cimus Deum. Si autem movetur, ergo ab alio movente movetur. Aut ergo
est procedere in infinitum, aut est devenire ad aliquod movens immobile;

