68 namt 1. cAP. Lvn.

intellectu potentia locum non habet, utsupra (c. 16.) ostensum est; non est
igitur ejus intellectus discursivus.

v Amplius: in omni scientia discursiva oportet aliquid esse causatum;nam

principia sunt quodammodo causa efficiens conclusionis, unde et demonstratio
dicitur syllogismus faciens scire. In divina autem scientia nihil potest esse
causatum, cum ipsa Dei scientia sit ipse Deus, ut ex superioribus (c. 45.)
patet. Dei igitur scientia non potest esse discursiva.
’ Adhuc: ea quae naturaliter cognoscuntur, absque ratiocinatione nobis
sunt nota, sicut patet de primis principiis. Sed in Deo non potest esse co-
gnitio nisi naturalis, immo nisi essentialis; sua enim scientia est sua essentia,
ut supra (ibid.) probatum est. Dei igitur cognitio non est ratiocinativa.

Praeterea: ornnem motum necesse est reduci in primum movens, quod
est movens tanturn, et non motum 3 illud igitur a quo est prima origo motus,
est omnino esse movens et non motum. Hoc autem est intellectus divinus,
ut supra (c. 13.) ostensum est; oportet igitur intellectum divinum omnino
esse moventem, non motum. Ratiocinatio autem est quidam motus intellectus
transeuntis ab uno in aliud. Non *est igitur divinus intellectus ratiocinativus.

Item: quod est supremum in nobis, est inferius in eo quod in Deo est;
nam inferius non attingit superius nisi in sui summo. Supremum autem in
nostra cognitione est non ratio, sed intellectus qui est rationis origo. Dei
igitur cognitio non est ratiocinativa, sed intellectualis tantum.

Amplius: a Deo omnis defectus removendus est, eo quod ipse est sim-
pliciter perfectus, ut supra (c. 28.) ostensum est. Sed ex imperfectione intel·
lectualis naturae provenit ratiocinativa cognitio 3‘-nam quod per aliud co.-
gnoscitur, minus est notum eo quod per se cognoscitur, nec ad id quod per
aliud est notum natura cognoscentis sufficit sine eo per quod fit notum. In·
cognitione autem ratiocinativa fit aliquid notum per aliud. quod autern in-
tellectualiter cognoscitur, per se est notum, et ad ipsum cognoscendum
natura cognoscentis sufficit absque exteriori medio3 unde manifestum est,
quod defectus quidam intellectus est ratiocinatio. Divina igitur scientia non
est ratiocinativa.

Adhuc: absque rationis discursu comprehenduntur ea quorum species
suntin cognoscente3 non enim visus discurrit ad lapidem cognoscendum,
cujus similitudo in visu est. Divina autem essentia est omnium similitudo,
ut supra (c. 54.) probatum est; non igitur procedit ad aliquid cognoscendum
per rationis discursum.

Patet etiam solutio eorum quae discursum in divinam scientiam inducere
videntur: tum ex hoc quod per essentiam suam alia novit, quod quidem
ostensum est non fieri discursive, cum ejus essentia se habeat ad alia, non
sicut principium ad conclusiones, sed sicut species ad res cognitas: tum ex
hoc quod inconveniens forte aliquibus videretur si Deus syllogizare non pos-
vset; habet enim syllogizandi scientiam tamquam judicans, et non sic syllo-
gizando discurrens.

Huic autem veritati rationibus probatae etiam sacra Scriptura testimo·-
nium perhibet· dicitur enirn (Hebr. IV. 13. ): Omnia nudaet apertam oculis·
ejus,· quae enim ratiocinando scimus, non sunt secundum se nobis nuda et
aperta, sed ratione aperiuntur et nudantur. ¹

