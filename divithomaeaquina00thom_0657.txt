mas-ewswv v · ν-

 

 

mssa 1v. CAP. Lm. 645

Item: id quod est principium in homine est intelligentia veritatis, in quo
videtur homini impedimentum praestari, si Deus humanam naturam as·
sumpsit3 datur enim ei ex hoc erroris occasio, ut consentiat his qui posue·
runt Deum non esse super omnia corpora exaltatum. Non igitur hoc ad
humanae naturae utilitatem conveniebat, quod Deus humanam naturam as·
sumeret.

Item: experimento discere possumus quod circa incarnationem Dei plu-
rimi errores sunt exorti. Videtur igitur humanae saluti conveniens non fuisse
quod Deus incarnaretur.

Adhuc: inter omnia quae Deus fecit, istud videtur esse maximum quod

· ipsemet carnem assumpserit. Ex maximo autem opere maxima debet exspe-

ctari utilitas. Si igitur incarnatio Dei ad salutem omnium ordinatur, videtur
fuisse conveniens quod ipse totum humanum genus salvasset; quum etiam
omnium hominum salus videatur esse competens utilitas pro qua tantum
opus fieri debuisset.

Amplius: si Deus propter salutem hominum humanam naturam assum·
psit„videtur fuisse conveniens ut ejus divinitas hominibus per· sufficientia
indicia manifestaretur. Hoc autem non videtur contigisse; nam per aliquos
alios homines, solo auxilio divinae virtutis, absque unione Dei ad eorum na-
turam, inveniuntur similia miracula esse facta, vel etiam majora quam fecerit
Christus. Non igitur videtur Dei incarnatio sufficienter procurata fuisse ad
humanam salutem.

Praeterea: si hoc necessarium fuit humanae saluti quod Deus carnem
assumeret, quum a principio mundi homines fuerint, videtur quod a principio
mundi humanam naturam assumere debuit, et non quasi in fine temporum3
videtur enim omnium praecedentium hominum salus praetermissa fuisse.

- Item: pari ratione, usque ad finem mundi debuisset curn hominibus con-
versari, ut homines sua praesentia erudiret et gubernaret.

Adhuc: hoc maxime hominibus utile est ut futurae beatitudinis in eis
spes fundetur. Hanc autern spem magis ex Deo incarnato concepIssent, si
carnem immortalem et impassibilem et gloriosam assumpsisset, et omnibus
ostendisset. Non igitur videtur fuisse conveniens quod carnem mortalem, et
etiam infirmam assumpserit.

Amplius: videtur fuisse conveniens ad ostendendum quod omnia quae
in mundo sunt, sint a Deo, quod ipse abundantia rerum mundanarum usus
fuisset, in divitiis et in maximis honoribus vivens; cujus contraria de ipso
leguntur, videlicet quod pauperem et abjectam vitam duxit, et probrosam
mortem sustinuit. Non igitur videtur esse conveniens quod fides de Deo in-
carnato praedicat.

Praeterea: ex hoc quod ipse abjecta passus est, ejus divinitas maxime
fuit occultata; quum tamen hoc maxime necessarium fuerit hominibus ut
ejus divinitatem cognoscerent, si ipse fuit Deus incarnatus. Non igitur vi-
detur quod fides praedicat humanae saluti convenire.

Si quis autem dicat quod propter obedientiam Patris Filius Dei mortem
sustinuit, hoc non videtur rationabile.

Obedientia enim impletur per hoc quod obediens se conformat voluntati
praecipientis. Voluntas autem Dei Patris irrationabilis esse non potest. Si
igitur non fuit conveniens Deum hominem factum mortem pati, quia mors
contraria esse videtur divinitati, quae vita est, hujus rei ratio ex obedientia
ad Patrem convenienter assignari non potest. ’

