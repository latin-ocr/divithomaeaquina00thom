Lmen 111. CAP. ch. 507

est; et quum per dilectionem Deo et proximo inhaeret, ex interiori principio
movetur ad agendum. Recta autem intentione ultimi finis et dilectione re-
mota, fit anima velut mortua, et non movetur ex seipsa ad agendum recta3

'sed vel omnino ab eis agendis desistit, vel ad ea agendum solum ab exteriori

inducitur, scilicet metu poenaru'm. Quaecumque igitur peccata intentioni ul-

<timi finis et dilectioni opponuntur mortalia sunt; si vero, his salvis, aliquis

in aliquo recto ordine rationis deficiat, non erit mortale peccatum, sed veniale.

CAPUT CXLI.
Quon Aeros Homms Punmu‘rua ET PRAEMIANTUR A ΠΕΟ.

Ex praemissis autem manifestum est quod actus hominis puniuntur vel
praemiantur a Deo.

Ejus enim est punire vel praemiare cuius est legem imponere3 legis enim
latores per praemia et poenas observantiam legis inducunt. Sed ad divinam
providentiam pertinet ut legem hominibus ponat, ut ex supra dictis (e. 114.)
patet. Ergo ad Deum pertinet homines punire vel praemiare

Praeterea: ubicumque est aliquis debitus ordo ad finem, oportet quod
ordo ille ad finem ducat, recessus autem ab ordine finem excludat3 ea enim
quae sunt ex fine necessitatem sortiuntur ex fine, ut scilicet ea necesse sit
esse, si finis debeat sequi, et, eis absque impedimento exsistentibus, finis con-
sequatur. Deus autem imposuit actibus hominum ordinem aliquem in re-
spectu ad finem boni, ut ex praedictis patet. Oportet igitur quod, si ordo ille
recte positus est, incedentes per illurn ordinem finem boni consequantur,
quod est praemiari3 recedentes autem ab illo ordine per peccatum a fine
boni excludi, quod est puniri.

Adhuc: sicut res naturales ordini divinae providentiae subduntur, ita et
actus humani, ut ex praedictis (c. 90.) patet. Utrobique autem convenit de-
bitum ordinem servari, vel etiam praetermitti; hoc tamen interest quod ob-
servatio vel transgressio debiti ordinis est in potestate humanae voluntatis

constituta, non autem in potestate naturalium rerum est quod a debito or-

dine deficiant vel ipsum sequantur. Oportet autem effectus causis per conve-
nientiam respondere. Sicut igitur res naturales, quum in eis debitus ordo
naturalium principiorum et actionum servatur, sequitur ex necessitate naturae
conservatio et 'bonum in ipsis, corruptio autem et malum, quum e debito et
naturali ordine receditur, ita etiam in rebus humanis oportet quod, quum
homo voluntarie servat ordinem legis divinitus impositae, consequatur bo·
num, non velut ex necessitate, sed ex dispensatione gubernantis, quod est
praemiari, et e converso malum, quum ordo legis fuerit praetermissus, et
hoc est puniri.

Amplius: ad perfectam Dei bonitatem pertinet quod nihil inordinatum in
rebus relinquat3 unde, in rebus naturalibus videmus contingere quod omne
malum sub ordine alicujus boni concluditur3 sicut corruptio aeris est ignis
generatio, et occisio ovis est pastus lupi. Quum igitur actus humani divinae
providentiae subdantur, sicut et res naturales, oportet malum quod accidit
in humanis actibus sub ordine alicujus boni concludi. Hoc autem convenien-
tissime fit per hoc quod peccata puniuntur3 sic enim sub ordine justitiae,

. quae ad aequalitatem reducit, comprehendutur ea quae debitam quantitatem

excedunt. Excedit autem homo debitum suae quantitatis gradum, dum volun·

