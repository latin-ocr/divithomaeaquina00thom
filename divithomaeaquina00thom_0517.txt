LIBER 111. CAP. cxxxlx. 505

tensius illud voluit quam qui simpliciter facere disponit; quia non solum fa-
⁴cere voluit, >sed voluit se firmare ut non deficeret a faciende. Ex hac igitur
*voluntatis intensione redditur exsecutio voti cum intensione quadam lauda·
bilis, etiam quando voluntas vel non actu fertur in opus, vel fertur remisse.
sic ergo laudabilius fit quod ex voto fit, quam quod fit sine voto, ceteris
tamen paribus.

CAPUT CXL.

QUOD NEQUE MERITA NEQUE PECCATA SUNT PAR1A.
(Ι-ΙΙ. quaest. LXXIII. art. 2.).

Ex his autem manifestum est quod neque omnia bona opera neque omnia
peccata sunt paria.

Consilium enim non datur nisi de meliori bono. Dantur autem consilia,
in lege divina, de paupertate, continentia, et aliis hujusmodi, ut supra (c. 131.)
dictum est. Haec igitur meliora sunt quam matrimonio uti et temporalia
possidere, secundum quae tamen contingit virtuose agere, ordine rationis
servato, ut supra (c. 135.) ostensum est. Non igitur ornnes actus virtutum
sunt pares.

Adhuc: actus speciem recipiunt ex objectis. Quanto igitur objectum est
melius, tanto et actus erit virtuosior secundum speciem suam. Finis autem
melior est his quae sunt ad finem; quorum tanto aliquid melius est quanto
est fini propinquius. Inter actus igitur humanos ille est optimus quiin ultimum
finem, scilicet Deum, immediate fertur3 post quem tanto actus melior est
secundum suam speciem quanto objectum est Deo propinquius.

Amplius: bonum in actibus humanis est secundum quod ratione regu·
lantur. Contingit autem aliquos aliis ad rationem magis accedere, quando
actus qui sunt ipsius rationis magis habent de bono rationis, quam actus in-
feriorum virium, quibus ratio imperat. Sunt igitur inter actus humanos aliqui
aliis meliores.

Item: praecepta legis optime ex dilectione implentur, ut supra (c. 128.)
dictum est. Contingit autern aliquem >alio ex majori dilectione quod facien-
dum est facere. Erit igitur virtuosorum actuum unus alio melior.

Praeterea: si ex ‘virtute actus hominis boni redduntur, contingit autem
intentionem etiarn eamdem majorem esse in uno quam in alio, oportet ergo
quod humanorum actuum sit unus alio melior.

Item: si ex virtutibus actus humani boni redduntur, oportet meliorem
esse actum qui est melioris virtutis. Contingit autem virtutem unam altera
meliorem esse, puta magnificentiam liberalitate, et magnanimitatem mode-
rantia. Erit igitur humanorum actuum unus alio melior.

Hinc est quod dicitur (I. Cor. VII. 38.): Qui matrimonio jungit virginem
suam, bene facit ,· et qui non jungit, melius facit.

Et eisdem etiam rationibus apparet quod non omnia peccata sunt paria,
quum per unum peccatum magis discedatur a fine quam per aliud, et magis
pervertatur ordo rationis, et majus nocumentum proximo inferatur. Hinc est
quod dicitur (Ezech. XVI. 47.): Sceleratiora fecisti illis in omnibus viis tuis.

Per hoc autem excluditur quorumdam error dicentium omnia merita et
peccata esse paria. ’

