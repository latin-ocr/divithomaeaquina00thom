92 LIBER 1. CAP. LXXVI.

in rationem formalem objecti, sicut eadem visione videmus lumen et colo-
rem qui fit visibilis actu per lumen. Cum autem aliquid velimus propter finem
tantum, illud quod propter finem desideratur, accipit rationem voliti ex fine,
et sic finis comparatur ad ipsum, sicut ratio formalis ad objectum, ut lumen
ad colorem. Cum igitur Deus omnia alia velit propter se, sicut propter finem,
ut ostensum est (c. 75.), uno actu voluntatis vult se et alia.

Amplius: quod perfecte cognoscitur et desideratur, secundum totam ,suam
virtutem cognoscitur et desideratur. Finis autem virtus est, non solum secun-
dum quod in se desideratur, sed etiam secundum quod alia fiunt appetibilia
propter ipsum3 qui igitur perfecte desiderat finem, utroque modo ipsum de-
siderat. Sed non est ponere aliquem actum Dei volentis, quo velit se, et
non velit se perfecte, cum in eo nihil sit imperfectum. Quolibet igitur actu
quo Deus vult se, vult se et alia propter se absolute: alia vero a se non vult
nisi in quantum vult se, ut probatum est (c. praec.). Relinquitur igitur quod
se et alia, non alio et alio actu voluntatis vult, sed uno et eodem.

Adhuc: sicut ex supradictis (c. 57.) patet, in actu cognoscitivae virtutis
discursus attenditur, secundum quod semotim cognoscimus principia, et ex
eis in conclusiones venimus3 si enim in ipsis principiis intueremur conclu·
siones, ipsa principia cognoscendo, non esset discursus, sicut nec quando
aliquid videmus in speculo. Sicut autem principia se habent ad conclusiones
in speculativis, ita finis ad ea quae sunt ad finem in operativis et appetitivis;
” nam sicut conclusiones cognoscimus per principia, ita ex fine procedit et ap-
petitus et operatio eorum quae sunt ad finem. Si igitur aliquis semotim velit
finem, et ea quae sunt ad finem, erit quidam discursus in eius voluntate.
Hoc autem in Deo esse est impossibile, cum sit extra omnem motum. Re·
linquitur igitur quod simul et eodem actu voluntatis Deus vult se etalia.

Item: cum Deus semper velit se, si alio actu vult se, et alio alia, sequetur
quod simul sint in eo duo actus voluntatis, quod est impossibile3 nam unius
simplicis potentiae non sunt simul duae operationes.

Praeterea: in omni actu voluntatis volitum comparatur ad volentem, ut ἑῖ
movens ad motum3 si igitur sit aliqua actio voluntatis ex qua vult alia a se, <⁷

diversa a voluntate qua vult se, in illa erit aliquid aliud movens divinam vo-
luntatem, qua vult se, quod est impossibile.

Amplius: velle Dei est suum esse, ut probatum est (c. 73.); sedin Deo
non est nisi unum esse3 ergo non est nisi unum velle.

Item: velle competit Deo, secundum quod est intelligens, Sicut igitur
uno actu intelligit se et alia, in quantun? essentia sua est exemplar omnium,
ita uno actu vult se et alia in quantum sua bonitas est ratio omnis bonitatis.

CAPUT LXXVII.

QUOD MULTITUDO VOLITORUM NON REPUGNAT
s1MPL1c1TAT1 DIVINAE SUBSTANTIAE.

(Ι. part. quaest. XIX. art. 2. ad 2.).

Ex hoc autem sequitur quod volitorum multitudo non repugnat unitati ι

et simplicitati divinae substantiae3 nam actus secundum objecta distinguun-
tur. Si igitur volita plura quae Deus vult inducerent in ipso aliquam multi-

