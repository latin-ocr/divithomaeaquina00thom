 

LIBER lv. CAP. xvn. 579

autem sancti Spiritui Sancto; dicit enim Apostolus (Philipp. 111. 3.): Nos
sumus circumcisio, qui Spiritui Deo servimus ; et, licet quidam libri habeant:
Qui spiritu Domini servimus, tamen graeci libri -et antiquiores latini⁴ habent:
Qui Spiritui Deo servimus; et ex ipso graeco apparet quod hoc de servitute
latriae intelligendum est, quae‘soli Deo debetur. Est igitur Spiritus Sanctus
verus Deus, cui latria debetur.
v Adhuc: sanctificare homines proprium Dei opus est ; dicitur enim (Levit.
XXII. 9.): Ego Dominus, qui sanctifico vos. Est autem Spiritus Sanctus qui
sanctificat3 dicit enim Apostolus (I. Corinth. VI. 11.): Abluti et sanctificati
estis, justificati estis, in nomine Domini nostri sesu Christi, et in Spiritu Dei nostri ,⁰
et (ΙΙ. Thessal. II. 13.) dicitur: Elegit nos Deus primitias in salutem, in sancti-
ficatione spiritus et fide veritatis. Oportet igitur Spiritum Sanctum Deum esse.
Amplius: sicut vita naturae corporis est per animam, ita vita justitiae
ipsius animae est per Deum3 unde Dominus dicit (Joann. VI. 58.): Sicut
misitme vivens Pater, et ego vivo propter Patrem ‚⁶ et qui manducat me, el ipsc
vivet propter me. Huiusmodi autem vita est p'er Spiritum Sanctum: unde ibi-
dem subditur: Spiritus est, qui vivificat,· et (Rom. VIII. 18.) dicit Apostolus:
Si spiritu sacta carnis mortificaveritis, vivetis. Spiritus ergo Sanctus divinae
naturae est.
’ Praeterea: Dominus in argumentum suae divinitatis contra Judaeos, qui

· sustinere non poterant ut se aequalem Deo faceret, asserit in se esse resu-

scitandi virtutem, dicens (Joann. V. 21.): Sicut Pater suscitat mortuos et vivi-
ficat, sic et Filius quos vult vivificat. Virtus autern resuscitativa ad Spiritum
Sanctum pertinen dicit enim Apostolus (Rom. VIII. 1 1.): Si spiritus ejus, qui
suscitavit Jesum Christum a mortuis, habitat in vobis, qui suscitavit Jesum Chri-
stum a mortuis vivificabit et mortalia corpora vestra, propter inhabitantem Spi-
ritum ejus in vobis. Spiritus ergo Sanctus est divinae naturae.

Item: creatio solius Dei opus est, ut supra ostensum est (Lib. II. c. 21.).
Pertinet autem creatio ad Spiritum Sanctum3 dicitur enim (Psalm. CIII. 30.):
Emitte Spiritum tuum, et creabuntur5 et (Job XXXIII. 4.) dicitur: Spiritus
Dei fecit me5 et (Eccli. I. 9.) dicitur de Deo: Ipse creavit illam, scilicet sa-
pientiam, Spiritu Sancto. Est ergo Spiritus¹ Sanctus divinae naturae.

- Adhuc: Apostolus dicit (Ι. Corinth. II. 10.): Spiritus onmia scrutatur, etiam

profunda Dei: Quis enim hominum scit quae sunt hominis, nisi spiritus hominis
quiin ipso est? Ita et quae Dei sunt memo cognovit, nisi Spiritus Dei. Compre-
hendere autem omnia profunda Dei non est alicujus creaturae: quod patet
ex hoc quod Dominus dicit (Matth. XI. 27.): Nemo novit Filium nisi Pater;
neque Patrem quis novit, nisi Filius? et (Isa. XXIV. 16.) ex persona Dei di-
eitur: Secretum meum mihi. Ergo Spiritus Sanctus non est creatura.

Praeterea: secundum praedictam Apostoli comparationem, Spiritus San·
ctus se habet ad Deum sicut spiritus hominis ad hominem. Spiritus autem
hominis intrinsecus est homini, et non est extraneae naturae ab ipso, s'ed
est aliquid eius. Igitur et Spiritus Sanctus non est naturae extraneae
a Deo.- ·

Amplius: siquis conferat verba Apostoli praemissa verbis Isaiae pro-
phetae, manifeste percipiet Spiritum Sanctum Deum esse. Dicitur enim (Isa.
LXIV. 4.)-: Oculus non vidit, Deus, absque te, quae praeparasti exspectantibus te,·-
quae quidem verba Apostolus quum introduxisset, subjungit verba praemissa,
scilicet quod‘ Spiritus scrutatur profunda Dei. Unde manifestum est quod
Spiritus Sanctusilla profunda Dei cognoscit quae praeparavit exspect-antibus⁴

