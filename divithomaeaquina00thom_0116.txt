104 , LIBER 1. CAP. LXXXIX. ⁷

quod ei additio fieri non potest Spes igitur in Deo esse non potest, etiam
ratione suae specieI, et similiter nec desiderium alicujus non habiti.

Amplius. sicut divina perfectio impedit potentiam additionis alicujus boni
obtinendi aDeo, ita etiam multo amplius excludit potentiam ad malum: timor
autem respicit malum quod potest imminere, sicut spes bonum obtinendum.
Duplici igitur ratione suae speciei timor a Deo excluditur, et quia non est
nisi exsistentis in potentia, et quia habet objectum malum quod potest inesse.

Item: poenitentia mutationem affectus importat3 igitur et ratio poeniten-
tiae Deo repugnat, non solum quia species tristitiae est, sed ‚etiam quia mu-
tationem voluntatis importat.

Praeterea; absque errore cognoscitivae virtutis esse non potest, ut illud
quod est bonum apprehendatur ut malum, nec est nisi in particularibus bonis,
ut alterius malum possit bonum exsistere alteri, in quibus corruptio unius est
generatio alterius: universali autem bono ex nullo particulari bono aliquid
deperit, sed per unumquodque repraesentatur. Deus autem est universale
bonum, cUJus similitudinem participando omnia dicuntur bona ε nullius igitur
malum sibi potest esse bonum: nec potest esse etiam ut id,quod est simpli-
citer bonum, et non est sibi malum, apprehendat ut malum, quia sua scientia

est absque errore, ut supra (c. 61.) ostensum est. Invidiam igitur in Deo im-

possibile est esse, etiam secundum suae speciei rationem, non solum quia
invidia species tristitiae est, sed etiam quia tristatur de bono alterius, et sic
accipit bonum alterius tamquam sibi malum.

Adhuc: ejusdem rationis est tristari de bono, et appetere malum: nam,

primum est ex hoc, quod bonum aestimatur malum; secundum vero est ex
hoc, quod malum aestimatur bonum. Ira autem est appetitus mali alicujus
ad vindictam. Ira igitur a Deo longe est secundum rationem suae speciei, non
solum quia effectus tristitiae est, sed etiam quia est appetitus vindictae, propter
tristitiam ex injuria illata conceptam

Rursus: quaecumque aliae passiones harum specierum sunt, vel ab eis
causantur, pari ratione a Deo excluduntur.

CAPUT XC.

QUOD IN DEO SIT DELECTATIO ET GAUDIUM.

Sunt autem quaedam passiones, quae licet Deo non conveniant, secundum
quod passiones, nihil tamen ex ratione suae speciei important repugnans di-
vinae perfectioni: harum autem est gaudium et delectatio. Est enim gaudium
praesentis boni; neque igitur ratione objecti, quod est bonum, neque ratione
modi se habendi ad objectum, quod est actu habitum, gaudium secundum suae
speciei rationem divinae perfectioni repugnat.

Ex hoc autem manifestum est, quod gaudium vel delectatio proprie in
Deo sit. Sicut enim bonum et malurn apprehensum sunt objectum appetitus
sensibilis, ita appetitus intellectivi; utriusque enim est per se prosequi bonum
et fugere malum, vel secundum veritatem, vel secundum aestimationem, ,nisi
quod objectum intellectivi appetitus est communius quam sensitivi, quia in-

tellectivus appetitus respicit bonum vel malum simpliciter, appetitus autem x

sensitivus bonum vel malum secundum sensum, sicut etiam et intellectus
objectum est communius quam sensus. Sed operationes appetitus speciem ex
objectis sortiuntur. Inveniuntur igitur in appetitu intellectivo, qui, est vo—

