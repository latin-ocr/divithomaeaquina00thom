270 · LIBER 11. CAP. XCI.

quod, sicut corpus perfectum per animam intellectivam est supremum in ge-
nere corporum, ita anima intellectiva quae unitur corpori sit infima in genere
substantiarum intellectualium. Sunt igitur aliquae substantiae intellectuales
non unitae corporibus, superiores secundum naturae ordinem anima.

Item: si est aliquid imperfectum in aliquo genere, invenitur ante illud,
secundum naturae ordinem, aliquid in genere illo perfectum; perfectum enim
natura prius est imperfecto. Formae autem quae sunt in materiis sunt actus
imperfecti, quia non habent esse completum. Sunt igitur aliquae formae
quae sunt actus completi per se subsistentes, et speciem completam habentes.
Omnis autem forma per se subsistens absque materia est substantia intel-
lectualis; immunitas autem materiae confert esse intelligibile, ut ex prae-
missis (ε. 51.) patet. Sunt ergo aliquae substantiae intellectuales corporibus
non unitae3 omne autem corpus materiam habet.

Amplius: substantia potest esse sine quantitate, licet quantitas sine sub·
stantia esse non possit3 substantia enim aliorum generum prima est tempore,
ratione et cognitione. Sed nulla substantia corporea est sine quantitate. Pos-
sunt igitur quaedam esse in genere substantiae omnino absque corpore. Omnes
autem naturae possibiles in rerum ordine inveniuntur; aliter enim esset uni-
versum. imperfectum3 in sempiternis etiam non differt esse et posse. Sunt
igitur aliquae substantiae absque corporibus subsistentes post primam sub-
stantiam, quae Deus est, quae non est in genere, utsupra (c. 2.) ostensum
est, et supra animam quae est corpori unita.

Adhuc: si ex aliquibus duobus invenitur aliquod compositum et alterum·
eorum invenitur per se quod est minus perfectum, et alterum, quod est magis
perfectum, et minus reliquo indigens, per se invenitur. Invenitur autern aliqua
substantia composita ex substantia intellectuali et corpore, ut ex praemis·
sis (c. 68.) patet; corpus autem invenitur per se, sicut patet in omnibus cor·
poribus inanimatis. Multo igitur fortius inveniuntur substantiae intellectuales
corporibus non unitae. 1

Item: substantiam rei oportet esse proportionatam suae operationi, quia
operatio est actus et bonum substantiae operantis. Sed intelligere est pro·
pria operatio substantiae intellectualis. Oportet igitur substantiam intelle·
ctualem talem esse quae competat praedictae operationi. Intelligere autem,
quum sit operatio per organum corporeum non exercita, non indiget cor-
pore, nisi in quantum intelligibilia sumuntur a sensibilibus. Hic autern est
imperfectus modus intelligendi3 perfectus enim modus intelligendi est ut in·
telligantur ea quae sunt secundum naturam suam intelligibilia3 quod autem
non intelligantur nisi ea quae non sunt secundum se intelligibilia, sed fiunt
intelligibilia per intellectum, est imperfectus modus intelligendi. Si igitur
ante omne imperfectum oportet esse perfectum aliquid in genere illo, oportet
quod, ante animas humanas, quae intelligunt accipiendo a phantasmatibus,
sint aliquae intellectuales substantiae intelligentes ea quae sunt secundum
se intelligibilia, non accipientes cognitionem a sensibilibus, ac per hoc
omnino a corporibus secundum suam naturam separatae.

Praeterea: Aristoteles in decimo primo Metaphys. (t. c. 43.) argumen-
tatur sic: Motum continuum regularem, et quantum in se est indeficientem
oportet esse a motore qui non movetur neque per se, neque per accidens,
ut supra (Lib. I. c. 13.) est probatum; plures etiam motus oportet esse a
pluribus motoribus. Motus autem coeli est continuus, regularis et,.quantum
in se, etiam indeficiens est; et praeter primum motum sunt multitales motus

