232 · LIBER 11. CAP. LXXVI,

scientia nostra dependet ab intellectu agente sicut ex primo principio-§i
igitur intellectus agens est quaedam substantia separata, nulla esset, vel mo·
dica differentia inter opinionem istam et platonicam a Philosoph'o impro-
batam.

Adhuc: si intellectus agens est quaedam substantia separata, oportet Aquod
ejus actio sit continua et non intercisa, vel saltem oportet dicere quod ,non
continuetur et intercidatur ad nostrum arbitrium. Actio autem ejus est ‚facere
phantasmata intelligibilia actu. Aut igitur hoc semper faciet, aut non semper.
Si non semper, non tamen hoc faciet ad arbitrium nostrum: sed tunc intel-
ligimus actu quando phantasmata fiunt intelligibilia actu: igitur oportet quod
vel semper intelligamus, vel quod non sit in potestate nostra actu intelligere.

Praeterea: comparatio substantiae separatae ad omnia phantasmata quae
sunt in quibuscumque hominibus, est una; sicut comparatio solis est una ad
omnes calores. Res autem sensibiles similiter sentiunt sentientes et inscii, et
per consequens eadem phantasmata sunt in utrisque. Similiter igitur fient
intelligibilia ab intellectu agente. Uterque ergo similiter intelliget.

Potest autem dici quod intellectus agens semper agit quantum in se est,
sed non semper phantasmata fiunt intelligibilia actu, sed solum quando sunt
ad hoc disposita3 disponuntur autem ad hoc per actum cogitativae virtutis,
cujus usus est in nostra potestate3 et ideo intelligere actu est in nostra po-
testate3 et ob hoc etiam contingit quod non omnes homines intelligunt· ea
quorum habent phantasmata3 quia non omnes habent actum virtutis cogita-
tivae convenientem, sed solum qui sunt instructi et consueti.

Videtur autem quod haec responsio non sit omnino sufficiens. Haec enim
dispositio, quae fit per cogitationem ad intelligendum, oportet quod sit vel
dispositio intellectus possibilis ad recipiendum formas intelligibiles ab intel-
lectu agente fluentes, ut Avicenna dicit (P. Ι. De anima, c, 5.)‚ vel quia di->
sponuntur phantasmata ut fiant intelligibilia actu, sicut Averroes (tertio De
anima, Com. 5.) et Alexander (ubi supra) dicunt. Primum autem horum non
videtur esse conveniens, quia intellectus possibilis secundum suam naturam
est in potentia ad species intelligibiles actu3 unde comparatur ad eas sicut
diaphanum ad lucem vel ad species coloris. Non autem indiget aliquid, in
cujus natura est recipere formam aliquam, disponi ulterius ad formam illam,
nisi forte sint in illo contrariae dispositiones; sicut materia aquae disponitur
ad formam aeris per remotionem frigiditatis et densitatis. Nihil autem contra-
rium est in intellectu possibili, quod possit impedire cujuscumque speciei in-
telligibilis susceptionem; nam species intelligibiles, etiamcontrariorum, in
intellectu non sunt contrariae, ut probat Aristoteles in septimo MetaphyS.

(t. c, 23.)‚ quum unum sit ratio cognoscendi aliud; falsitas autem, quae ac· -

cidit in judicio intellectus componentis et divid entis, provenit non* ex eo quod
in intellectu possibili sint aliqua intellecta, sed ex eo quod ei aliqua desunt.
Non igitur, quantum in se est, intellectus possibilis indiget aliqua praepara·
tione ut suscipiat species intelligibiles ab intellectu agente fluentes.
Praeterea: colores, facti visibiles actu per lucem, pro certo imprimunt
suam similitudinem in diaphanum, et per consequens in visum. Si igitur ipsa
phantasmata, illustrata ab intellectu agente, non imprimunt suas similitudines
in intellectum possibilem, sed solum disponunt ipsum ad recipiendum, non
esset comparatio phantasmatum ad intellectum possibilem sicut colorum ad

visum, ut Aristoteles ponit (tertio De anima, t. c. 30.).
Item: secundum hoc, phantasmata non essent per se necessaria ad intel·

