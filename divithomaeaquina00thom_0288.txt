276 LIBER 11. CAP. xcv.

Unde patet quod accidit generi et differentiae quod determinatio quae-
dam, quam differentia importat, ex alio principio causetur quam a natura

generis; ex hoc quod natura quam signat diffinitio est composita ex materia»

et forma, sicut ex terminante et terminato. Si igitur aliqua natura est sim-
plex, ipsa quidem per seipsam erit terminata, nec oportebit quod habeat
duas partes, quarum una sit terminans et alia terminata. Ex 1psa igitur ratione
naturae sumetur ratio generis; ex terminatione autem ejus secundum qnod
est in tali gradu entium, sumetur ejus differentia specifica.

Ex quo etiam patet quod, si aliqua natura non est terminata, sed infinita
in se, sicut supra (Lib. I. c. 43.) ostensum est de natura divina, non est in
ea accipere neque genus, neque speciem; quod est consonum his quae su-
pra (Lib. 1. c. 25.) ostendimus.

Patet etiam ex praemissis, quod quum diversae species in substantiis
separatis accipiantur secundum quod diversos gradus sortiuntur, in una au-
tem specie non sint plura individua, quod non sunt in substantiis separatis
duae aequales secundum ordinem‚sed una naturaliter est altera superior.

Unde et (Job XXXVIII. 33.) dicitur: Numquid nosti ordinem coeli? El
Dionysius dicit (X. cap. Coelest. hier.)‚ quod, sicut in tota angelorum mul-
titudine est hierarchia suprema, media et infima, ita in qualibet hierarchia
est ordo supremus, medius et infimus, et in quolibet ordine supremi, medii
et infimi.

Per hoc autem excluditur Origenis positio, qui dixit (Περὶ Ἀρχ. c. 5. 6.

7. et 8.) a principio omnes substantias spirituales aequales'creatas fuisse, inter ’

quas etiam animas connumerat3 diversitas autem quae in hujusmodi substan·
tiis invenitur, quod quaedam est unita corpori, quaedam non unita, et q'uae-
dam altior‚ quaedam vero inferior, provenit ex differentia meritorum. Osten-

sum est autem (c. 46.'93. et 94), hanc differentiam graduum 'naturalem-

esse, et quod anima non est ejusdem speciei curn substantiis separatis, nec
ipsae substantiae separatae ad invicem, nec etiam secundum ordinem natu-

rae aequales.

CAPUT XCVI.

QUOD SUBSTANTIAE SEPARATAE NON ACCIPIUNT COGNITIONEM
EX SENSIBILIBUS.

(I. part. quest. LV. art. 2.)-

Ex praemissis ostendi potest quod substantiae separatae non accipiunt
intellectivam cognitionem ex rebus sensibilibus.

Sensibilia enim, secundum suam naturam, nata sunt apprehendi per sen·-

sum„sicut intelligibilia per intellectum; omnis igitur substantia cognoscitiva,
ex sensibilibus cognitionem accipiens, habet cognitionem sensitivam, et per
consequens habet corpus naturaliter unitum, cum cognitio sensitiva sine or-
gano corporeo esse non possit. Substantiae autem separatae non habent
corpora naturaliter sibi unita, ut superius (c, 91.) est ostensum. Non igitur
intellectivam cognitionem ex rebus sensibilibus sumunt

Amplius: altioris virtutis oportet esse altius obiectum. Virtus autem in-
tellectiva substantiae separatae est altior quam vis intellectiva animae hu·
manae, quum intellectus animae humanae sit infimus in ordine intellectuum,

 

