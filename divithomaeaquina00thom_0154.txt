142 LIBER 11. CAP. xxm.

Per hoc autem removetur error quorumdam philosophorum, qui dicebant
Deum agere per naturae necessitatem. -

CAPUT XXIV.
QUOD Deus AGIT PER SUAM SAPIENTIAM.

Ex hoc autem apparet quod Deus effectus suos producit secundum suam
sapientiam. Voluntas enim ad agendum ex aliqua apprehensione movetur:
bonum enim apprehensum est objectum voluntatis. Deus autem estagens
per voluntatem, ut ostensum est (c. 23.). Cum igitur in Deo non sit nisi
intellectualis apprehensiO, nihilque intelligat nisi intelligendo se, quem· in·
telligere est sapientem esse, relinquitur quod omnia Deus secundum suam
sapientiam operatur. -

Item: omne agens agit sibi simile, unde oportet quod secundum hoc
agat unumquodque agens secundum quod habet similitudinem sui effectus,
sicut ignis calefacit secundum modum sui caloris. Sed inquolibet agente
per voluntatem, in quantum hujusmodi, est similitudo sui effectus secundum
intellectus apprehensionem: si enim secundum naturae dispositionem solum

inesset similitudo effectus agenti voluntario, non ageret nisi unum, quia ratio .

naturalis unius est una tantum. Omne igitur agens voluntarium producit
effectum secundum rationem sui intellectus. Deus autem agit per voluntatem,
ut ostensum est3 igitur per sapientiam sui intellectus res in esse producit,

Amplius: secundum Philosophum in primo Metaph. (c. 2.), ordinare sa·
pientis est. Ordinatio enim aliquorum fieri non potest, nisi per cognitionem
habitudinis et proportionis ordinatorum ad invicem, et ad aliquid altius, quod
est finis eorum: ordo enim aliquorum ad invicem est propter ordinem eorum
ad finem. Cognoscere autem habitudines, et proportionem aliquorum ad
invicem, est solius habentis intellectum: judicare autem de aliquibus per
causam altissimam sapientiae est: et sic oportet quod omnis ordinatio per
sapientiam alicujus intelligentis fiat; unde et in mechanicis ordinatoresv arti-
ficiorum, sapientes illius artificii dicuntur. Res autem omnes quae sunt aDeo
productae, ordinem ad invicem habent non casualem, cum sint semper, vel
ut in pluribus; et sic patet quod Deus res in esse produxit eas ordinando.
Deus igitur per suam sapientiam res in esse produxit.

Adhuc: ea quae sunt a voluntate, vel sunt agibilia, sicut actus virtutum,
qui sunt perfectiones operantis, vel transeunt in exteriorem materiam, quae
factibilia dicuntur; et sic patet quod res creatae sunt a Deo sicut factae. Fa-
ctibilium autem ratio est ars, sicut Philosophus dicit. Comparantur igitur
omnes res creatae ad Deum sicut artificiata ad artificem. Sed artifex per or-
dinem suae sapientiae, et intellectus artificiata in esse producit3 ergoet Deus
omnes creaturas per ordinem sui intellectus facit.

Hoc autem divina auctoritate confirmatur: narn dicitur (Ps. CIII. 24.):
Omnia in sapientia fecisti ; et (Prov. 111. 19.): Dominus sapientia fundavit terram.

Per hoc autem excluditur quorumdam error qui dicebant, omnia ex sim·
plici 'divina voluntate dependere absque aliqua ratione. >

vivif-0 -

