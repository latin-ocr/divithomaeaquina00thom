tum< 1. CAP. xm. 15

proprie accipit motum, secundum quod est actus existentis in potentia se-
cundum quod hujusmodi, qualiter non est nisi divisibilium et corporum, ut
probatur in sexto Physic. (t. c. 32.). Secundum Platonem autem, movens
seipsum non est corpus. Accipiebat enim motum pro qualibet operatione, ita
quod intelligere et operari sit quoddam moveri3 quem etiam modum loquendi
Aristoteles tangit in tertio De anima (t. c. 20.). Secundum hoc ergo dicebat
primum movens seipsum movere, quod intelligit se, et vult vel amat se;
quod ,in 'aliquo non repugnat rationibus Aristotelis. Nihil enim differt de-
venire in aliquod primum quod moveat se, secundum Platonem, et devenire

² ad primum quod omnino sit immobile, secundum Aristotelem.

 

 

Aliam autem propositionem, scilicet quod in moventibus et motis non
sit procedere in infinitum, probat tribus rationibus.

Quarum prima talis est (Phys. VII. t. c. 3. et 10.): Si in motoribus et
motis proceditur in infinitum, oportet omnia hujusmodi infinita corpora esse,
quia omne quod movetur est divisibile et corpus, ut probatur in sexto Physic.
(t. c. 33.). Omne autem corpus quod movet motum, simul dum movet, mo-
vetur; ergo omnia ista infinita simul moventur, dum unum eorum movetur;
sed unum eorum, quum sit finitum, movetur tempore finito (Phys. VII. t. c. 8.
et seqq.); ergo omnia illa infinita moventur tempore finit0. Hoc autem est Ι
impossibile3 ergo impossibile est quod in motoribus et motis procedatur in
infinitum. .

Quod autem sit impossibile quod infinita praedicta moveantur tempore
finito, sic probat: Movens et motum oportet esse simul, ut probat, inducendo
in singulis speciebus motus. Sed corpora non possunt simul esse, nisi per
continuitatem vel contignationem. Quum ergo omnia praedicta, moventia
et mota, sint corpora, ut probatum est, oportet quod sint quasi unum mobile
per continuationem vel contignationem. Et sic unum infinitum movebitur
tempore finito; quod est impossibile, ut probatur in sexto Physic. (t. c. 60-74.).

Secunda ratio ad idem probandum talis est (Phys. t. c. 33. et 34.): In
moventibus et motis ordinatis, quorum scilicet unum per ordinem ab alio
movetur, hoc necesse est inveniri, quod, remoto primo movente vel cessante
a motione, nullum aliorum movebit neque movebitur3 quia primum est
causa movendi omnibus aliis. Sed si sunt moventia et mota per ordinem in
infinitum, non erit aliquod primum movens, sed omnia erunt quasi media
moventia. Ergo nullum aliorum poterit moveri, et sic nihil movebitur in
mundo.

‹ Tertia probatio in idem redit, nisi quod est ordine transmutato, incipiendo

scilicet a superiori; et est talis (Phys. VIII. t. 35.): Id quod movet instru-
mentaliter, non potest movere, nisi sit aliquid, quod principaliter moveat.
Sed si in infinitum procedatur in moventibus et motis, omnia erunt quasi
instrumentaliter moventia, quia ponerentur sicut moventia mota3 nihil autem
erit sicut principale movens; ergo nihil movebitur.

Et sic¹ patet probatio utriusque propositi0nis, quae supponebatur in prima
demonstrationis via, qua probat Aristoteles esse primum motorem immo-
bilem.

Secunda via talis est: Si omne movens movetur, aut haec propositio est
vera per se, aut per accidens. Si per accidens, ergo non est necessaria; quod
enim est per accidens verum, non est necessarium3 contingens est ergo nul-
lum movens moveri. Sed si movens non movetur, non movet, ut adversa-
rius dicit3 ergo contingens est, nihil movere: nam si nihil movet, nihil mo-

