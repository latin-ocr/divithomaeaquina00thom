LmER 11. cAP. xz. 167

, Adhuc: ca quae sunt ex intentione agentis, non sunt propter materIam

sieut propter primam causam3 causa enim agens prior est in causando quam
⁷ materia, quia materia non fit actu causa, nisi secundum quod est mota ab
agente. Unde si aliquis effectus consequitur dispositionem materiae, et inten-

³ tionem agentis, non est ex materia sicut ex causa prima3 et propter hoc vi-

demus quod ea quae reducuntur in materiam sicut in causam primam, sunt

’ praeter intentionem agentis, sicut monstra et alia peccata naturae. Forma

autem est ex intentione agentis, quod ex hoc patet. Agens enim agit sibi si-
mile secundum formam; et si aliquando deficiat, hoc est a casu propter ma-
teriam. Formae igitur non sequuntur dispositionem materiae sicut primam
causam, sed magis e converso. materiae sic disponuntur, ut sint tales formae.
Distinctio autem rerum secundum speciem est per formas. Distinctio igitur
' rerum non est propter materiae diversitatem sicut propter primam causam.

Amplius: distinctio rerum non potest provenire ex materia nisi in illis
quae ex materia praeexsistente fiunt. Multa autem sunt ab invicem distincta
in rebus quae non possunt ex praeexsistente materia fieri, sicut patet de cor-
poribus coelestibus, quae non habent contrarium, ut eorum motus ostendit.
Non igitur potest esse prima causa distinctionis rerum diversitas materiae.

Item: quaecumque habentia sui esse causam distinguuntur, habent cau·
'sam suae distinctionis: unumquodque enim secundum hoc fit ens secundum
quod fit unum in se indivisum, et ab aliis distinctum. Sed si materia sui di-
versitate est causa distinctionis rerum, oportet ponere materias in se esse di-
stincta83 constat autem quod materia quaelibet habet esse ab alio, per hoc
'quod supra ostensum est (c. 15.), omne quod qualitercumque est, a Deo esse.

² ,Ergo aliud est causa distinctionis materiis. Non igitur prima causa distin-

ctionis rerum potest esse diversitas materiae.

Adhuc: cum omnis intellectus agat propter bonum, non agit melius pro-
pter vilius, sed e conversa Et similiter est de natura. Omnis autem res pro-
cedit a Deo per intellectum agentern, ut ex supradictis (c. 23.) patet. Sunt
igitur a Deo viliora propter meliora, et non e converso. Forma autem no-

bilior est materia, cum sit perfectio, et actus ejus. Ergo non producit solas

formas rerum propter tales materias, sed magis tales materias produxit, ut sint
tales formae. Non igitur distinctio specierum in rebus, quae est secundum
formam, est propter materiam, sed magis materiae sunt creatae diversae, ut

'diversis formis conveniant.
Per hoc autem excluditur opinio Anaxagorae ponentis infinita principia

materialia a principio quidem commixta in uno confuso, quae postmodum

 

⁴· intellectus separando rerum distinctionem constituit; et quorumcumque alio-
rum ponentium diversa principia materialia ad distinctionem rerum cau-

santiam.

CAPUT XLI.

QUOD DISTINCTIO RERUM NON EST PROPTER DIVERSITATEM
AUT CONTRARIETATEM AGENTIUM.

Ex praemissis etiam ostendi potest quod causa distinctionis rerum non
est-diversitas, aut etiam contrarietas agentium. Si enim diversi agentes, ex
quibus procedit rerum diversitas, ⁴sunt ordinati ad invicem, oportet quod hu-

