Lmen ιν. CAP. Lxxxn. 693

bitur. Prima autem vita quarn homo per generationem adipiscitur, sequitur
'conditionem corruptibilis corporis, in hoc quod per mortem privatur vita.
Vita igitur quam homo resurgendo adipiscitur erit perpetua secundum con·
ditionem incorruptibilis animae.

„ Item: si in infinitum succedant sibi in eodem vita et mors, ipsa alternatio
vitae et mortis habebit speciem circulationis cujusdam. Omnis autern circu-
latio in rebus generabilibus et corruptibilibus a prima circulatione incorrupti·
bilium corporum causatur: nam prima circulatio in motu locali invenitur,
et secundum eius similitudinem ad motus alios derivatur. Causabitur igitur
alternatio mortis, et vitae a corpore coelesti 3 quod esse non potest, quia re·

- paratio corporis mortui ad vitam facultatem actionis naturae excedit. Non

 

igitur est ponenda hujusmodi alternatio mortis et vitae, nec per consequens
quod resurgentia corpora moriantur.

Δ Amplius: quaecumque succedunt sibi in eodem subjecto habent deter-
minatam mensuram suae durationis secundum tempus. Omnia autern hujus-
modi subjecta sunt motui coeli, quem tempus consequitur: anima autem
separata non est subjecta motui coeli, quia excedit totam naturam corpo-
ralem. Alternatio igitur separationis eius, et unionis ad corpus non subjacet
motui coeli. Non igitur est talis circulatio in alternatione mortis et vitae,
qualis sequitur, si resurgentes iterum moriantur. Resurgent igitur de cetero
non morituri.

Hinc est quod dicitur (Isa. XXV. 8.): Praecipitabit Dominus mortem in
sempiternum ; et (Apoc. XXI. 24.): Mors ultra non erit.

Per hoc autem excluditur error quorumdam antiquorum Gentilium, qui
credebant eadem temporum, temporaliumque rerum volumina repeti; verbi-
gratia sicut in isto saeculo Plato philosophus in urbe Atheniensi, etin eadem
schola, quae Academica dicta est, discipulos docuit; ita per innumerabilia
retro saecula multis quidem prolixis intervallis, sed tamen certis et idem
Plato, et eadem civitas, et eadem schola, iidemque discipuli repetiti, et per
innumerabilia demum saecula repetendi sunt, ut Augustinus introducit in de·
cimo secundo De civ. Dei. Ad quod, ut ipse ibidem dicit, quidam referre vo-
lunt illud quod dicitur (Eccl. Ι. 9.): Quid est quod fuit? Ipsum quod futurum
est. Quid est quod factum est? Ipsum quod faciendum est. Nihil sub sole novum,·
nec valet quisquam dicere: Ecce hoc recens est, jam enim praecessit in saeculis quae
fuerunt ante nos. Quod quidem non sic intelligendum est quod eadem nu·
guero per generationes varias repetantur, sed similia specie, ut Augustinus
ibidem solvit: et Aristoteles in fine De generatione hoc ipsum docuit contra
praedictam sectam loquens.

CAPUT LXXXIII.

QUOD IN RESURRECTIONE NON ERIT USUS CIBORUM
ET VENEREORUM.

Ex praemissis autem ostenditur quod apud homines resurgentes non erit
venereorum et ciborum usus.

Remota enim vita corruptibili, necesse est removeri ea quae corruptibili
vitae deserviunt. Manifestum est autern quod ciborum usus corruptibili vitae
deservit3 ad hoc enim cibos assumimus ut corruptio, quae posset accidere
ex consumptione naturalis humidi, evitetur. Est etiam in praesenti ciborum

