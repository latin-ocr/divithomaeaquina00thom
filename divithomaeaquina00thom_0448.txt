436 LIBER 111. eff: xcvn.

formam3 oportet quod operatio rei sequatur formam ipsius. Oportet igitur,
si sint diversae formae, quod habeant diversas operationes.

Quia vero per propriam actionem res quaelibet ad proprium finem per-
tingit, necesse est etiam proprios fines diversificari in rebus, quamvis sit finis
ultimus omnibus communis. ι

Sequitur etiam ex diversitate formarum diversa habitudo materiae αὔης.
Cum enim formae diversae sint secundum quod quaedam sunt aliis per-
fectiores, sunt inter eas aliquae in tantum perfectae, quod sunt per se sub-
sistentes et perfectae, ad nihil indigentes materiae fulcimento; quaedam vero
per se perfecte subsistere non possunt, sed materiam pro fundamento requi-
runt, ut sic illud quod subsistit non sit forma tantum, neque materia tan·
tum, quae per se non est ens actu, sed compositum ex utroque. Non autem
possent materia et forma ad aliquid unum constituendum convenire, nisi
esset aliqua proportio inter ea. Si autem proportionata oportet ea esse3‘ne·
cesse est quod diversis formis diversae materiae respondeant: unde' fitvut
quaedam formae requirant materiam simplicem, quaedam vero materiam
compositam, et secundum diversas formas diversam partium compositionem
oportet esse congruentem ad speciem formae, et ad operationemfipsius.

Ex diversa autem habitudine ad materiam sequitur *diversitas agentium,
et patientium. Cum enim agat unumquodque ratione formae, patiaturvero,
et moveatur ratione materiae, oportet quod illa quorum formae sunt perfe-
ctiores et minus materiales agant in illa quae sunt magis materialia, et quoss
rum formae sunt imperfectiores.

Ex diversitate autem formarum, et materiarum, et agentium sequitur
diversitas proprietatum et accidentium. Cum enim substantia sit causa ac-
cidentis, sicut perfectum imperfecti, oportet quod ex diversis principiis sub-
stantialibus diversa accidentia propria consequantur. Rursus, cun ex diversis
agentibus sint diversae impressiones in patientibus, oportet quod Per diversa
agentia diversa sint accidentia quae ab agentibus imprimuntur.

Patet ergo ex dictis, quod cum per divinam providentiamrebus creatis
diversa accidentia, et actiones, et passiones, et collocationes distribuantur,
non hoc absque ratione accidit. Hinc est quod sacra Scriptura rerum pro-
ductionem et gubernationem sapientiae, et providentiae divinae attribuit3
dicitur enim (Prov. III. 19. et 20.): Dominus sapientia fundavit terram,.sta-
bilivit coelos prudentia: sapientia illius eruperunt abyssi, et nubes rore> concrescunt,-
et (Sap. VIII. 1.) dicitur de Dei sapientia, quod attingit afine usque adfinem
fortiter, et disponit omnia¹ suaviter: et (XI. 21.) ejusdem dicitur: Omnia in
mensura, numero et pondere distribuisti,· ut per mensuram, quantitatem, sive
modum, aut gradum perfectionis uniuscujusque rei intelligamus; pei·¹ nume-
rum vero, pulcritudinem, et diversitatem specierum consequentem ex diver-
sis perfectionis gradibus3 per pondus vero inclinationes diversas ad proprios
fines, et operationes, et agentia, et patientia, et accidentia, quae sequuntur
distinctionem specierum.

In praedicto autem ordine, secundum quem ratio divinae 'providentiae
attenditur, primum esse diximus divinam bonitatem, quasi ultimum finem,
qui est primum principium in agendis; dein vero rerum numerositatem, ad
quam constituendam necesse est gradus diversos in formis, et materiis, et
agentibus, et patientibus, et actionibus, et accidentibus esse. Sicutergo summa
ratio divinae providentiae simpliciter est divina bonitas, ita prima ratio in
creaturis est eorum numerositas, ad cujus institutionem et conservationem

 

