Lmen 111. CAP. cvn. 453

omnino expers boni, nihil haberet in se appetibile. Unicquue autern est
appetibile suum esse. Oportet igitur quod si aliquid secundum suam natu-
ram dicatur malum, quod hoc non sit quasi simpliciter malum, sed quia est
malum huic, vel quantum ad h0c; sicut venenum non est simpliciter ma-
lum, sed huic cui est nocivum: unde quod est alii venenum, est alteri cibus.
Hoc autern contingit ex eo quod bonum particulare, quod est proprium
hujus, est contrarium bono particulari, quod est proprium alterius3 sicut
calor, qui est bonum ignis, est contrarius frigori quod est bonurn aquae, et
destruit ipsum. Illud igitur quod secundum suam naturam ordinatur in bo·
num non particulare, sed simpliciter, impossibile'est quod neque secundum

. hunc modurn possit naturaliter dici malurn. Tale autem est omnis intel-

lectus: nam ejus bonum est in propria operatione, quae est universalium et
eorum quae sunt simpliciter. Non est igitur possibile quod aliquis intellectus
sit secundum'suam naturam malus, no'n solum simpliciter, sed nec secun-
dum quid.

Item: in unoquoque habente intellectum naturali ordine intellectus movet
appetitum: proprium enim obJectum voluntatis est bonum intellectum; bo·
num autem voluntatis est in eo quod sequitur intellectum; sicut in nobis
bonum est quod est secundum rationem3 quod autem est praeter hoc, ma-
lum est. Naturali igitur ordine substantia intellectualis vult bonum. Impos-
sibile estjgitur quod illae substantiae intellectuales, quarum auxilio magicae
artes utuntur, sint naturaliter malae.

Praeterea: curn voluntas 'tendat in bonum intellectum naturaliter sicut
in proprium objectum, et finem,- impossibile est quod aliqffiia intellectualis
substantia malam secundum naturam habeat voluntatem, nisi intellectus ejus
naturaliter erret circa judicium boni. Nullus autern intellectus talis potest
esse: falsa enim judicia in operationibus intellectus sunt sicut monstra in
rebus naturalibus, quae non sunt secundum naturam, sed praeter naturam,
nam bonurn intellectus, et ejus finis naturalis, est cognitio veritatis. Impos-
sibile est igitur quod aliquis intellectus sit qui naturaliter in judicio veri
decipiatur. Neque igitur possibile est quod sit aliqua substantia intellectualis
habens naturaliter malam voluntatem.

Adhuc: nulla potentia cognoscitiva deficit a cognitione sui objecti, nisi
propter aliquem defectum, aut corruptionem suam3 curn secundum propriam
rationem ad cognitionem talis objecti ordinetur: sicut visus non deficit a
cognitione coloris, nisi aliqua corruptione circa ipsum exsistente. Omnis au-
tem defectus et corruptio est praeter naturam, quia natura intendit esse ad
perfectionem rei. Impossibile est igitur quod sit aliqua virtus cognoscitiva
quae naturaliter deficiat a recto judicio sui objecti. Proprium autem objec-
tum intellectus est verum. Impossibile est igitur quod sit aliquis intellectus
naturaliter circa cognitionem veri oberrans. Neque igitur voluntas aliqua
naturaliter potest a bono deficere.

Hoc etiam auctoritate sacrae Scripturae confirmatur; dicitur enim (Ι. Ti-
moth. IV. 4.): Omnis creatura bona: unde (Gen. I. 31.): Vidit Deus cuncta
quae fecerat, et erant valde bona.

Per hoc autem excluditur error Manichaeorum ponentium hujusmodi
substantias intellectuales, quas daemones consueto nomine dicimus vel dia-
bolos, esse naturaliter malas. Excluditur etiam opinio quam Porphyrius
narrat in epistola ad Anebontem, dicens, quosdam opinari esse quoddam
spiritum genus, cui exaudire magos sit proprium, natura fallax, omniforme,

