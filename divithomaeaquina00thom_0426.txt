414 LIBER 111. cAprxxxxJ.

fertur, puta quod odimus omne latronum genus, ut Philosophus dicit inse-
cundo Rhet. (c. 4.). Nostrum igitur velle non causatur a corpore coelesti.

Praeterea: ea quae sunt ad finem, proportionantur fini. Electiones antem
humanae ordinantur ad felicitatem, sicut ad ultimum finem. Quae quidem
non consistit in aliquibus corporalibus bonis, sed in hoc quod anima· ¹con—
jungatur per intellectum rebus divinis, ut supra (c. 25. 37. et seq.) ostensum
est, tam secundum sententiam fidei, quam secundum philosophorum ¹opi·
niones. Corpora igitur coelestia non possunt esse causa electionum nostrarum.

Hinc est quod dicitur (Hier. X. 2. et 3.): A signis coeli nolite metuere, quae
gentes timent, quia leges populorum vanae sunt. ,

Per hoc autem excluditur positio Stoicorum, qui ponebant omnes actus
nostros, et etiam electiones nostras secundum corpora coelestia disponi.
Quae etiarn dicitur fuisse positio antiquissima Pharisaeorum apud Judaeos.
Priscillianistae etiam hujus erroris rei fuerunt, ut dicitur in libro De haere-
sibus (August. c. 70.). Haec etiam fuit opinio antiquorum naturalium3xqui
ponebant sensum et intellectum non differre. Unde Empedocles dixit, :quod
voluntas augetur in hominibus, sicut in aliis animalibus, ad praesens, id est
secundum praesens momentum, ex motu coeli causante teinpus, ut Aristo-
teles introducit in secundo De anima (t. c. 50..) . > ,

Sciendum tamen est, quod licet corpora coelestia non sint directe causa
electionum nostrarum, quasi directe in voluntates nostras imprimentia, in-
directe tamen ex his aliqua occasio nostris electionibus praestatur, secundum
quod habent impressionem super corpora, et hoc dupliciter. Uno quidem
modo, secundum quod impressiones corporum coelestium -in exteriora cor-
pora sunt nobis occasio alicujus electionis, sicut cum per corpora coelestia
disponitur aer ad frigus intensum, eligimus calefieri ad ignem, vel aliqua
hujusmodi facere quae congruunt tempori. Alio modo secundum quod im·
primunt in corpora nostra, ad quorum immutationem insurgunt in nobis
aliqui motus passionum, vel per eorum impressionem efficimur habiles ad
aliquas passiones, sicut cholerici sunt proni ad iram3 vel secundum quod ex
eorum impressione causatur in nobis aliqua dispositio corporalis quae est
occasio alicujus electionis, sicut cum nobis infirmantibus eligimus accipere
medicinam. Interdum etiam ex corporibus coelestibus actus humani causantur,
in quantum ex indispositione corporis aliqui amentes efficiuntur usu rationis
privati, in quibus proprie electio non est, sed moventur aliquo naturali in-
stinctu, sicut et bruta.

Manifestum autem est, et experimento cognitum, quod tales occasiones,
sive sint exteriores, sive sint interiores, non sunt causa necessaria electionis,
cum homo per rationem possit'eis resistere vel obedire; sed plures sunt qui
impetus naturales sequuntur, pauciores autem, scilicet soli sapientes, qui

occasiones male agendi et naturales impetus non sequuntur. Et propter hoc'

dicit Ptolomaeus in Centilogio, quod anima sapiens adjuvat opus stellarum,
et quod non potest astrologus dare judicia secundum stellas, nisi vim ani-

mae et complexionem naturalem bene cognoverit, et quod ‘astrologus non

debet dicere rem specialiter, sed universaliter, quia scilicet impressio ‘stel-

larum in pluribus sortitur effectum, qui non resistunt inclinationi quae eet ·
ex corpore, non autem semper in hoc vel m illo, qui forte per rationem

naturali inclinationi resistit.

 

