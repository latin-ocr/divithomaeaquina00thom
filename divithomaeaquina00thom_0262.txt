250 LIBER ΙΙ. CAP. Lxxxln.

attribuitur unicuique quod convenit ei secundum naturam, quam quod con-

venit ei praeter naturam; quod enim convenit alicui praeter naturam, inest ·

ei per accidens; quod autem convenit ei secundum naturam, inest ei per se:
quod autem per accidens est, semper posterius est eo quod est per se. Animae
igitur prius convenit esse unitam corpori quam esse a corpore separatam.
Non est igitur creata ante corpus cui unitur.

Amplius: omnis pars a suo toto separata est imperfecta. Anima autem,
quum sit forma, ut probatum est (c. 47.)‚ est pars speciei humanae. Igitur,
exsistens per se absque corpore, est imperfecta. Perfectum autem est prius
imperfecto, in rerum naturalium ordine. Non igitur competit naturae ordini
quod anima fuerit prius creata corpore exuta, quam corpori unita.

Amplius: si animae sunt creatae absque corporibus, quaerendum est quo-
modo sint corporibus unitae. Aut enim hoc fuit violenter, aut per naturam.

Si autem violenter, omne autem violentum est contra naturam, unio igitur
animae ad corpus est praeter naturam3 homo igitur, qui ex utroque com-
ponitur, est quid innaturale; quod patet esse falsum. Praeterea, substantiae
intellectuales altioris ordinis sunt quam corpora coelestia ; in corporibus autern
coelestibus nihil invenitur violentum, neque contra naturam3 multo igitur
minus in substantiis intellectualibus. · Δ

Si autem naturaliter animae sunt corporibus unitae, naturaliter igitur
animae in sui creatione appetierunt corporibus uniri. Appetitus autem natu-
ralis statim prodit in actum, nisi sit aliquid impediens, sicut patet in motu
gravium et levium; natura enim semper uno modo operatur. Statim ergo a
principio suae creationis fuissent corporibus unitae, nisi esset aliquid impe-
diens. Sed omne ⁴impediens exsecutionem naturalis appetitus est violentiam
inferens. Per violentiam igitur fuit quod animae essent aliquo tempore a
corporibus separatae; quod est inconveniens, tum quia in illis substantiis non
potest esse aliquid violentum, ut supra ostensum est, tum quia violentum
et quod est contra naturam, quum sit per accidens, non potest esse prius eo
quod est secundum naturam, neque totam speciem consequens.

Praeterea, quum unumquodque naturaliter appetat suam perfectionem,
materiae est appetere forman, et non e converso. Anima autern comparatur
ad corpus sicut forma ad materiam, ut supra (c. 57. et 75.) ostensum est.
Non igitur unio animae ad corpus fit per appetitum animae, sed magis per
appetitum corporis.

Si autem dicatur quod utrumque est animae naturale, scilicet uniri cor-
pori et esse a corpore separatam pro diversis temporibus, hoc videtur esse
impossibile, quia ea quae naturaliter variantur circa subjectum sunt acci·
denna, sicut juventus et senectus. Si igitur uniri corpori et separari a corpore
naturaliter circa animam varietur, erit accidens animae corpori uniri; etsie
ex hac unione homo costitutus non erit ens per se, sed per accidens.

⁷ Praeterea: omne illud cui accidit alteritas aliqua secundum diversitatem
temporum, est subjectum coelesti motui, quem sequitur totus temporis cursus.
Substantiae autem intellectuales et incorporeae, inter quas sunt animae se-
paratae, excedunt totum ordinem corporis; unde non possunt esse subjectae
coelestibus motibus. Impossibile est igitur quod secundum diversa tempora na-
turaliter uniantur quandoque et separentur quandoque, vel naturaliter nunc hoc,
nunc illud appetant.

Si autem dicatur quod neque per violentiam neque per naturam corpo-
ribus uniuntur, sed spontanea voluntate, hoc esse non potest. Nullus enim

1²2.QO :mam ,nea-222 με . ..ηπ

22

