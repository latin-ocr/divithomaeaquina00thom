mima 111. CAP. cxxx1v. 49 5

simpliciter malum est3 nisi in quantum subventio qua in temporalibus proxi·
mis subvenitur, per majus bonum potest recompensari, scilicet per hoc quod
homo divitiis carens liberius potest divinis et spiritualibus vacare. Bonum
autem sustentationis propriae adeo necessarium est, quod nullo alio bono
recompensari potest: nullius enim boni obtentu debet homo sibi sustenta-
tionem vitae subtrahere. Paupertas igitur talis laudabilis est cum homo per
eam a sollicitudinibus terrenis liberatus, liberius divinis et spiritualibus vacat3
ita tamen quod cum ea remaneat facultas homini per licitum modum su-
stentandi seipsum, ad quod non multa requiruntur; et quanto modus vivendi
in paupertate minorem sollicitudinem exigit, tanto paupertas est laudabilior,
non autem quanto paupertas fuerit major; non enim paupertas secundum
se bona est, sed in quantum liberat ab illis quibus homo impeditur quominus
spiritualibus intendat: unde secundum modum quo homo per eam liberatur
ab impedimentis praedictis, est mensura bonitatis ejus. Et hoc est commune
in omnibus exsistentibus, quae in tantum bona sunt, in quantum proficiunt
ad virtutem, non autem secundum seipsa.

CAPUT CXXXV.

SOLUTIO RATIONUM SUPRA INDUCTARUM CONTRA PAUPERTATEM.

His autem visis, rationes praemissas, quibus paupertas impugnatur, dis-
solvere non difficile est. Quamvis enim homini naturaliter insit appetitus
congregandi ea quae sunt necessaria ad vitam, ut prima ratio proponebat3

- non tamen hoc modo quod oporteat quemlibet circa hoc opus occupari: nec

enim in apibus omnes eidem vacant officio, sed quaedam colligunt mel,
quaedam ex cera domus construunt; reges etiarn circa haec opera non oc·
cupantur. Et similiter necesse est in hominibus esse. Quia enim multa ne-
cessaria sunt ad hominis vitam, adquae unus homo per se sufficere non
posset3 necessarium est per diversos diversa fieri, puta ut quidam sint agri-
cultores, quidam animalium custodes, quidam aedificatores, et sic de aliis:
et quia vita hominum non solum indiget corporalibus, sed magis spiritualibus,
necessarium est ut quidam vacent spiritualibus· rebus ad meliorationem alio-
rum, quos oportet a cura temporalium absolutos esse. Haec autern distributio
diversorum officiorum in diversas personas fit divina providentia, secundum
quod quidam magis inclinantur ad hoc officium, quam ad alia.

Sic ergo patet quod qui temporalia relinquunt, non sibi subtrahunt su-
stentationem vitae, ut secunda ratio procedebat. remanet enim omnis spes
probabilis· suae vitae sustentandae3 vel ex labore proprio, vel ex aliorum be-
neficiis3 sive accipiant ea in possessionibus communibus, sive in victu quo·
tidiano. Sicut enim quod per amicos possumus, per nos aliqualiter possumus,
ut Philosophus dicit (octavo Ethic. c. 11.), ita quod ab amicis habetur, a
nobis aliqualiter habetur. Oportet autem inter homines ad invicem esse ami·
citiam secundum quod sibi invicem subveniunt vel in spiritualibus vel ter-
renis officiis.

Est autem majus subvenire alteri in spiritualibus quarn in temporalibus,
quanto spiritualia sunt temporalibus potiora, et magis necessaria ad finem
beatitudinis consequendum. Unde qui subtrahit sibi facultatem subveniendi
aliis iu temporalibus per voluntariam paupertatem, ,ut acquirat spiritualia,

