116 LIBER 1. CAP. c·

ostensum est. Ipse autem seipsum intelligit, qui est summum intelligibilium
perfecte, absque omni difficultate et delectabiliter: est ergo beatus,

Adhuc: per beatitudinem desiderium omne quietatur, quia ea habita, non·
restat aliud desiderandum, curn sit ultimus finis: oportet igitur eum esse
beatum qui perfectus est, quantum ad omnia quae desiderare potest. Unde
Boetius dicit, quod beatitudo est status omnium bonorum congregatione per.
fectus. Sed talis est divina perfectio, quae ornnem perfectionem in quadam
simplicitate comprehendit, ut supra (c. 28. et 54.) ostensum est3 ipse igitur
est vere beatus.

Item: quamdiu alicui deest aliquid quo indigeat, nondum beatus est, quia
eJus desiderium nondum est quietaturn. Quicumque igitur sibi sufficiens est,
nullo indigens, ille beatus est. Ostensum autem est supra (c. 81.)‚ quod Deus
non indiget aliis, cum a nullo exteriori sua perfectio dependeat, nec alia vult
propter se, sicut propter finem, quasi eis indigeat, sed solum quia hoc est
conveniens suae bonitati3 est igitur ipse beatus.

Praeterea: ostensum est supra (c. 84.) quod Deus non potest velle aliquod
impossibile. Impossibile est autem ei aliquid advenire quod nondum habeat,
cum ipse nullo modo sit in potentia, ut ostensum est (c. 16.). Igitur non.
potest velle se habere quod non habet; quidquid igitur vult habet3 nec ali-
quid mali vult, ut supra (c. 95.) ostensum est. Est igitur beatus, secundum
quod a quibusdam beatus esse perhibetur, qui habet 'quidquid vult, et nihil
mali vult.

Ejus enirn beatitudinem sacrae Scripturae protestantur (Ι. Tim. VI. Ι5.);ξ
Quem ostendet suis temporibus beatus et potens.

CAPUT CI.

QUOD DEUS SIT SUA BEATITUDO.
(Ι. part. quaest. LXII. art. 2. ad 1.).

Ex his autem apparet quod Deus sit sua beatitudo. Beatitudo enim ejus
est intellectualis operatio ipsius, ut ostensum est (c. 100.). Supra autem
ostendimus (c. 45.) quod ipsum Dei intelligere sit sua substantia3 ipse igitur
est sua beatitudo.

Item: beatitudo, cum sit ultimus finiS, est id quod quilibet natus est ha-
bere, vel habens principaliter vult. Ostensum est autem supra (c. 74.) quod
Deus principaliter vult suam essentiam ; sua igitur essentia est ejus beatitudo.

Adhuc: unusquisque in beatitudinem suam ordinat quidquid vult ; ipsa
enim est quae propter aliud non desideratur, et ad quam terminatur motus
desiderii, unum propter aliud desiderantis, ne sit infinitus. Cum igitur Deus
omnia alia velit propter suam bonitatem, quae est sua essentia, oportet quod
ipse sicut est sua essentia et sua bonitas, ita sit sua beatitudo.

Praeterea: duo summa bona esse est impossibile: si enim aliquid uni
deesset, quod alterum haberet, neutrum summum et perfectum esset. Deus
autem ostensus est supra summum bonum esse; beatitudo etiam summum
bonum ostenditur esse ex hoc quod est ultimus finis; ergo beatitudo, et Deus

sunt idem. Est igitur Deus sua beatitudo.

