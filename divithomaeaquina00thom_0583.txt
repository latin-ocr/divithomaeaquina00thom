 

Ltm-:R 1v. CAP. XIII. 571

nam eadem potentia est Patris et Filii, sicut et eadem divinitas. Et, quum
generatio in divinis sit intelligibilis verbi conceptio, secundum scilicet quod
Deus intelligit seipsum, oportet quod potentia ad generandum in Deo sit
sicut potentia ad intelligendum seipsum. Et, quum intelligere seipsum in
Deo sit unum et simplex, oportet et potentiam intelligendi seipsum, quae
non est aliud quam suus actus, esse unam tantum. Ex eadem ergo potentia
est et quod Verbum concipiatur et quod dicens Verbum concipiat; unde
ex eadem potentia est quod Pater generet et quod filius generetur. Nullam
ergo potentiam habet Pater quarn non habeat Filius3 sed Pater habet ad
generare generativam potentiam, Filius autern ad generari; quae sola re-

“ latione differre ex dictis patet.

 

Sed, quia Apostolus Filium Dei dicit verbum habere, ex quo sequi vi-
detur quod Filii sit filius et Verbi verbum, considerandum est qualiter verba
Apostoli hoc dicentis sint intelligenda. Dicit enim (Hebr. Ι. 2.): Diebus istis
locutus est nobis in Filio, et postea: Qui, quum sit splendor gloriae et figura
substantiae ejus, portans omnia verbo virtutis suae, etc. Hujusmodi autem in·
tellectum sumere oportet ex his quae iam dicta sunt. Dictum est enim quod
conceptio sapientiae, quae est Verbum, sapientiae sibi vindicat nomen. Ul·
terius autem procedentibus apparet quod etiam exterior effectus e conce-
ptione sapientiae proveniens sapientia dici potest, per modum quo effectus
nomen causae sibi assumit; dicitur enirn sapientia alicujus esse non 'solum
id quod sapienter excogitat, sed etiam id quod sapienter facit; ex quo con-

* tingit ut etiam explicatio divinae sapientiae per opus in rebus creatis Dei sapien-

tia dicatur, secundum illud (Eccli. Ι. 9.) : Ipse creavit illam, scilicet sapientiam,
in Spiritu Sancto; et postea dicit: Et effudit illam super omnia opera sua. Sic
igitur et id quod ex Verbo efficitur verbi nomen accepit3 nam et in nbiso
expressio interioris verbi per vocem dicitur verbum, quasi sit verbum verbi,
quia est interioris verbi ostensivum. Sic igitur non solum divini intellectus
conceptio dicitur Verbum, quod est Filius, sed etiam explicatio divini con-
ceptus per opera exteriora verbum Verbi nominatur. Et sic oportet intelligi
quod Filius portet omnia verbo virtutis suae, sicut et id quod (Ps. CXLVII. 8.)
legitur: Ignis, grando, nix, glacies, spiritus procellarum quae faciunt verbum eju5,
quia scilicet per virtutes creaturarum explicantur divinae conceptionis ef·-
fectus in rebus.

Quum vero Deus, intelligendo seipsum, omnia alia intelligat, ut dictum
est, oportet quod Verbum in Deo conceptum, ex eo quod seipsum intelligit,
sit etiam verbum unum et idem omnium rerum. Non tamen eodem modo

est Verbum Dei et aliarum rerum3 nam Dei quidem Verbum est sicut ab
’ eo procedens, aliarum autem rerum non sicut ex eis procedens; non enirn

Deus a rebus scientiam sumit, sed magis per suam scientiam res in esse

producit, ut supra ostensum est. Oportet igitur quod Verbum Dei omnium

quae facta sunt ratio perfecta exsistat. Qualiter autem singulorum propria

τῇ ratio esse possit, ex his quae in primo libro tractata sunt manifestum est,
’ ubi ostensum est quod Deus omniurn propriam cognitionem habet. Qui-

cumque autem facit aliquid per intellectum, operatur per rationem rerum

”  factarum quam apud se habet3 domus enim, quae est in materia, fit ‚ab

aedificatore per domus rationem quam habet in mente. Ostensum est autem

ἶ, supra quod Deus res in esse producit, non naturali necessitate, sed quasi

per intellectum et voluntatem agens. Fecit igitur Deus omnia per Verbum
suum, quod est ratio rerum factarum ab ipso. Hinc est quod dicitur: Omnia per

