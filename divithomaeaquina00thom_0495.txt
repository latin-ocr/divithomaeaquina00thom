vm* :r ·

LxssER 111. cap, cxxut. 483

est conveniens; quae quidem mensura si praetermittatur, fit homini noci-
vum, sicut apparet in sumptione inordinata ciborum. Sunt igitur aliqui actus
humani naturaliter convenientes, et aliqui naturaliter inconvenientes.

, Item: secundum naturalem ordinem corpus hominis est propter animam,
et inferiores vires 'animae propter rationem, sicut etiam in aliis rebus ma·
teria est propter formam, et instrumenta propter principalem agentem. Ex
eo autem quod est adaliud ordinatum, dicitur ei auxilium provenire, non
autem aliquod impedimentum. Est igitur naturale rectum quod sic procu-
retur ab homine corpus, et inferiores vires animae, ut ex hoc et actus ratio·
nis, et bonum ipsius minime impediatur, magis autem juvetur. Si autem secus
accideret, erit naturaliter peccatum. vinolentiae igitur, et comessationes, et
inordinatus venereorum usus, per quae actus rationis impeditur et subditur
passionibus, quae liberum judicium rationis esse non sinunt, sunt naturali·
ter mala.

Praeterea: unicuique naturaliter conveniunt ea quibus tendit in suum finem
naturalem3 quae autem e contrario se habent, sunt naturaliter inconvenientia.
Ostensum est autem supra (c. 1 15.) quod homo naturaliter ordinatur in‘Deum
sicut in finem. Ea igitur quibus homo inducitur in cognitionem et amorem
Dei sunt naturaliter recta: quae autem e contrario, sunt naturaliter homini
mala. Patet igitur quod bonum et malum in humanis actibus non solum
sunt secundum legis positionem, sed secundum naturalem ordinem.

Hinc est quod (Psal. XVIII. 10.) dicitur, quod judicia Dei sunt vera, et
justificata in semetipsis.

Per hoc autern excluditur positio dicentium quod justa et recta sunt se-
cundum· legem posita.

CAPUT CXXX.

QUOD DIVINUM REGIMEN AD HOMINES EST
SICUT REGIMEN PATERNUM.

Videtur autem paternum regimen aliquam similitudinem habere cum di-
vino regimine. Nam etiam pater curam habet de filio, non solum quantum
ad ea in quibus ordinatur ad alios, sicut rex, sed etiam quantum ad ea quae
pertinent ad ipsum secundum se,'quod de Deo etiam supra (Lib. III. c. 93.)
ostensum est: et hoc rationaliter accidit; nam sicut Deus, ita et pater natu-
ralem originem homini praestat. Unde divinum regimen et paternum ad
aliquem hominem extenditur, non solum secundum quod politicus est, sed
etiam secundum quod in sua natura subsistit.

In hoc tamen utrumque regimen differt, quod paternum regimen ad illa
tantum se extendere potest quae in homine apparent exterius3 divinum autem
regimen etiam ad ea quae interius sunt. Cura enim alicujus non potest esse
de his quae ipsum latent3 homines autem occulta cordium latent quae Deo
sunt manifesta, ut ex superioribus (Lib. Ι. c. 59.) patet. Requirit igitur Deus
ab homine non solum quod exterius agat, sed etiam qualiter exterius affi-
ciatur, et quid facere velit, et quid ex his quae facit intendat. Circa haec
autem hominis cura esse non potest, nisi quatenus per exteriores actus in-
terior dispositio explicatur.

¹Unusquisque autem curam habet aliquorum secundum quod ad ipsum
pertinent3 nam quod de his quae ad ipsum non pertinent curam gerat, ut

