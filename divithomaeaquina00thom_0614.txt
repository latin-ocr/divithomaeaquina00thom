 

602 L1BER 1v. CAP. xxix.

homo esse potuit, sed apparens; neque ea quae secundum hominem gessit,
sicut quod natus est, quod comedit, bibit, ambulavit, passus est et sepultus,
in veritate fuisse, sed in quadam assimilatione consequitur. Et sic patet quod
totum incarnationis mysterium ad quamdam fictionem deducunt.

Haec autem positio primo quidem Scripturae auctoritatem evacuat. Quum
enim carnis similitudo caro non sit, neque similitudo ambulationis ambu-
latio, et in caeteris similiter, mentitur Scriptura dicens: Verbum caro sactum
est, si solum phantastica caro fuit; mentitur etiam dicens Jesum Christum
ambulasse, comedisse, mortuum fuisse et sepultum, si haec in sola· phanta-
,stica apparitione contigerunt. Si autem vel in modico auctoritati sacrae
Scripturae derogetur, jam nihil fixum in fide nostra esse poterit, quae sacris
Scripturis innititur, secundum illud (Joann. XX. 31.): Haec scripta sunt, ut
credatis.

Potest autem aliquis dicere Scripturae quidem sacrae veritatem non deesse,
dum id quod apparuit refert ac si factum fuisset, quia rerum similitu-,dines
aequivoce ac figurate ipsarum rerum nominibus nuncupantur, sicut homo
pictus aequivoce dicitur h0m03 et ipsa sacra Scriptura consuevit hoc-modo -
loquendi uti, ut est illud (I. Corinth. X. 4.): Petra autem erat Christuss >plu-
rima autem corporalia in Scripturis de Deo inveniuntur dici propter simili-
tudinem solam, sicut quod nominatur agnus, vel leo, vel aliquid hujusmodi·

Sed, licet rerum similitudines aequivoce rerum sibi nomina interdum
assumant, non tamen competit sacrae Scripturae ut narrationem unius facti
totam sub tali aequivocatione proponat, ita quod ex aliis Scripturae locis ’
manifesta veritas haberi non possit, quia ex hoc non eruditio hominum, sed
magis deceptio sequeretur; quum tamen Apostolus dicat (Rom. XV. 4.) quod
quaecumque scripta sunt, ad nostram doctrinam scripta sunt ,· et (ΙΙ. Tim. ΙΙΙ. 16.):
Omnis Scriptura divinitus inspirata utilis est ad docendum. . . et erudiendum.
Esset praeterea tota evangelica narratio po'e'tica et fabularis, si rerum simi-
litudines apparentes quasi res ipsas narraret, quum tamen dicatur (11. Petr.
I. 16.)= Non enim doctas fabulas secuti, notam fecimus vobis Domini nostri Jesu
Christi virtutem.

Sicubi vero Scriptura narrat quod aliqua apparentiam et non rerum exsi-
stentiam habuerunt, ex ipso more narrationis hoc intelligere facit3 dicitur
enim (Gen. XVIII. 2.): Quumque elevasset oculos, Abraham scilicet, apparue-
runt tres viri; ex quo datur intelligi quod secundum apparentiam viri fue·
runt3 unde et in eis Deum adoravit et deitatem confessus est, dicens. Loquar
ad Dominum meum, quum sim pulvis et cinis; et iterum: Non est tuum hoc, qui
judicas omnem terram. Quod vero Isaias et Ezechiel et alii prophetae aliqua,
alia descripserunt quae imaginarie visa sunt, errorem non generanquia ,
huJusmodi ponunt non in narratione historiae, sed in descriptione prophetiae, J:
et tamen semper aliquid addunt per quod apparitio designatur, sicut (Ιςει.Δ
VI. 1.): Vidi Dominum sedentem super solium excelsum ‚· (Ezech. Ι. 4.); Facta
est super me manus Domini, et vidi, et ecce ventus turbinis veniebat ab aquilone ‚⁰ f
et (Eznech. VIII. 3 .): Emissa similitudo manus apprehendit me. ., et adduxit,
et veni in Jerusalem in visione Dei. ἶξξ

Quod etiam aliqua in Scripturis de rebus divinis per similitudinem di·
cuntur, errorem generare non potest: tum quia similitudines sumuntur a 2}-
rebus tam vilibus ut notum sit hoc, quod secundum similitudinem, et non
secundum rerum exsistentiam, dicuntur; tum quia inveniuntur aliqua propri&
dicta in Scripturis, per quae sub similitudinibus in locis aliis occultantem}

 

 

