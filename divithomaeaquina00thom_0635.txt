tumn 1v. cap, xxxvm. 623

sed in persona, ut scilicet sit una persona Verbi Dei'et illius hominis. Sed,
quia homo ille quaedam individua substantia est, quod est esse hypostasim
et suppositum, dicunt quidem in Christo esse aliam hypostasim illius ho-
minis et Verbi Dei, sed unam personam utriusque; ratione cujus unitatis di-
cunt Verbum Dei de homine illo praedicari, et hominem illum de Verbo
Dei, ut sit sensus: Verbum Dei est homo, id est persona Verbi Dei est per-
sona hominis, et e converso. Et hac ratione quidquid de Verbo Dei praedi—
catur dicunt de homine illo posse praedicari, et e converso: cum quadam ta-
men replicatione, ut, quum dicitur: Deus est passus, sit sensus: Homo qui est
Deus, propter unitatem personae, est passus, et: Homo creavit stellas, id

. est ille qui est homo.

 

Sed haec positio de necessitate in errorem Nestorii dilabitur.

Si enim differentia personae et hypostasis attendatur, invenitur persona
esse non alienum ab hypostasi, sed quaedam pars ejus; nihil enim aliud est
persona quam hypostasis talis naturae, scilicet rationalis, quod patet ex dif-
finitione Boetii dicentis (lib. De duabus nat. et una pers. Christi.) quod « per-
sona est rationalis naturae individua substantia ». Ex quo patet quod, licet
non omnis hypostasis sit persona, omnis tamen hypostasis humanae naturae
persona est. Si igitur ex sola unione animae et corporis constituta est in
Christo quaedam substantia particulam, quae est hypostasis, scilicet ille
homo, sequitur quod ex eadem unione sit constituta persona. Sic igitur in
Christo erunt duae personae, una illius hominis de novo constituta, et alia
aeterna Verbi Dei; quod est Nestorianae impietatis.

Item: etsi hypostasis illius hominis non posset dici persona, tamen idem
est hypostasis Verbi Dei quod persona. Si igitur hypostasis Verbi Dei non
est illius hominis, neque etiam persona Verbi Dei erit persona illius ho·
minis3 et sic falsum erit quod dicunt, quod persona illius hominis est per-
sona Verbi Dei.

. Adhuc: dato quod persona esset aliud ab hypostasi {Verbi Dei vel ho·-
minis, non posset alia differentia inveniri, nisi quod persona supra hyposta-
sim addit proprietatem aliquam: nihil enim ad genus substantiae pertinens
addere potest, quum hypostasis sit completissimum in genere substantiae,
quod dicitur substantia prima. Si igitur unio facta est secundum personam,
et non secundum hypostasim, sequitur quod non sit facta unio nisi secun-
dum aliquam proprietatem accidentalem; quod iterum redit in errorem
Nestorii. ‚

Amplius: Cyrillus dicit, in epistola ad Nestorium, quae est in Ephesina
synodo approbata: « Si quis non confitetur carni secundum subsistentiam
unitum ex Deo Patre Verbum, unumque esse Christum cum sua carne,
eumdem videlicet· Deum simul et hominem, anathema sit » ; et fere ubique,
in synodalibus scriptis, hoc errori Nestorii deputatur, qui posuit duas in
Christo hypostases.

Praeterea: Damascenus in tertio (c. 12.) dicit: c< Ex duabus naturis per-
fectis dicimus esse factam unionem, non secundum prosopon, id est perso-
nam, ut Dei inimicus dicit Nestorius, sed secundum hypostasim ». Unde
patet expresse quod haec fuit positio Nestorii, confiteri unam personam et
duas hypostases.

Item: hypostasis et suppositum oporte-t idem esse; nam de prima sub·-
stantia, quae est hypostasis, omnia alia praedicantur, scilicet et universalia
in genere substantiae et accidentia, secundum Philosophum in Praedicam.

