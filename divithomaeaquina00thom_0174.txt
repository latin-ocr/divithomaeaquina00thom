162 mnan 11. CAR xxxvr.

quum enim dicimus: tempus habet esse post non esse, intelligimus quod non
fuit aliqua pars temporis ante hoc nunc signatum; sicut quum dicimus quod
supra coelum nihil est, non intelligimus quod aliquis locus sit extra coelum,
qui possit dici supra respectu coeli, sed quod non est locus eo superior. Utro-
bique autem imaginatio potest mensuram aliquam rei exsistenti apponere, ra-
tione cujus, sicut non est ponenda quantitas corporis infinita, ut dicitur in
tertio Phys. (t. c. 60. ), ita nec tempus in aeternum. Α

Veritas autem propositionum, quarn oportet concedere etiam propositio-
nes negantem, ex qua septima ratio procedebat, habet necessitatem ordinis
qui est praedicati ad subjectum; unde non cogit aliquam rem esse semper,
nisi forte intellectum divinum, in quo est radix omnis veritatis, ut in primo
(c. 51.) ostensum est.

Patet igitur quod rationes ex creaturis inductae non cogunt ad mundi
aeternitatem ponendam.

CAPUT XXXVII.

SOLUTIONES RATIONUM SUMPTARUM EX PARTE FACTIONIS RERUM.

Restat autem ostendere quod nec ex parte productionis rerum aliqua ramo
sumpta cogere possit ad idem.

Communis enim philosophorum positio ponentium ex nihilo nihil fieri,
ex qua prima ratio procedebat, veritatem habet secundum illud fieri quod
ipsi considerabant. Quia enim omnis nostra cognitio a sensu incipit, qui sin·

, gularium est, a particularibus considerationibus ad universales consideratio
humana profecit; unde, principium rerum perquirentes, particulares factiones
entium tantum consideraverunt, inquirentes qualiter vel hic ignis vel hic lapis
fiat. Et ideo primi, magis extrinsece quam oporteret fieri rem considerantes,
posuerunt rem fieri solum secundum quasdam accidentales dispositiones, ut .
rarum, densum et hujusmodi, dicentes per consequens fieri nihil esse nislal-
terari, propter hoc quod ex ente in actu unumquodque fieri intelligebant. Po-
steriores vero, magis intrinsece rerum factionen considerantes, ad fieri rerum
secundum substantiam processerunt, ponentes quod non oportet aliquid fieri
ex ente in actu nisi per accidens, sed per se exente in potentia. Hoc autem
fieri, quod est entis ex qualicunque ente, est factio particularis entis, quod
quidem fit in quantum est ens hoc, ut homo vel ignis, non autem in quan-
tum est ens universaliter3 ens enim prius erat quod in hoc ens transmutatur.
Profundius autem ad rerum originem ingredientes, consideraverunt ad ul·

timum totius entis creati ab una prima causa processionem, ut ex rationibus ,ε

hoc ostendentibus supra positis patet (c, 1 ς. et 16.). In hac autemvprocesnone Α
totius entis a Deo, non est possibile fieri aliquid ex aliquo alio praejacente3 J}
non enim esset totius entis creati factio. Et hanc quidem factionem non atti· «a
gerunt primi naturales, quorum erat communis sententia, ex nihilo nihil 2⁴³5

fieri; vel si qui eam attigerunt, non proprie nomen factionis ei competere

consideraverunt, quum nomen factionis motum vel mutationem importet.

In hac autem totius entis origine ab uno primo ente, intelligi non potest tran· ‘³

smutatio unius entis in aliud, ut ostensum est (c. 17.); propter quod nec ad
naturalem philosophum pertinet hujusmodi rerum originem considerare,'sed
ad philosophum primum, qui considerat ens commune et ea quae sunt sepa·
rata a motu. Nos tamen sub quadam similitudine etiam ad illam originem

