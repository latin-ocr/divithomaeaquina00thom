unna 1v. car». s. 541

venerentur, et increduli lacerare non possint; unde dicit Apostolus (Ι. Corinth.
XIII. 12.): Videmus nunc per speculum in aenigmate ; signanter igitur addidit:
vix, ut difficultas ostenderetur. Quod vero subdidit: Quis poterit tonitruum
magnitudinis illius intueri? ad tertiam cognitionem pertinet, qua prima veritas
cognoscetur, non sicut credita, sed sicut visa: Videbimus enim eum sicuti est,
ut dicitur (Ι. Joann. 111. 2.); unde dicit: intueri. Nec aliquid modicum de di
vinis mysteriis percipietur, sed ipsa majestas divina videbitur et omnis bo·
norum perfecti03 unde Dominus ad Moysen dixit (Exod. XXXIII. 19.): Ego
ostendam tibi omne bonum, recte ergo dicit: magnitudinis. Non autem propo-
netur veritas homini aliquibus velaminibus occultata, sed omnino manifesta3
unde Dominus discipulis suis dicit (Joann. XVI. 25.): Venit hora, quum jam
non in proverbiis loquar vobis, sed palam de Patre meo annuntiabo vobis ,· si-
gnanter ergo dicit: tonitruum, ad manifestationem insinuandam.

Competunt autem verba praemissa nostro proposit03 narn in praeceden-
tibus de divinis sermo est habitus, secundum quod ad cognitionem divinorum
naturalis ratio per creaturas pervenire potest; imperfecte tamen et secundum
proprii possibilitatem ingenii, ut sic possimus dicere cum Job: Ecce, haec ex
parte dicta sunt viarum esur.

Restat au'tem sermo habendus de his quae nobis revelata sunt divinitus
ut credenda, excedentia intellectum humanum.

Circa quae qualiter procedendum sit praemissa verba nos docent. Quum
enim veritatem vix audierimus 1n sermonibus sacrae Scripturae, quasi stilla
parva ad nos descendente, nec possit aliquis in hujus vitae statu tonitruum
magnitudinis, intueri, erit hic modus servandus ut ea quae in sermonibus
sacrae Scripturae sunt tradita quasi principia sumantur, et sic ea quae in
sermonibus praedictis occulte nobis traduntur studeamus utcumque mente
capere, a laceratione infidelium defendendo3 ut tamen praesumptio perfecte
cognoscendi non adsit. Probanda enim sunt hujusmodi auctoritate sacrae
Scripturae, non autem ratione naturali3 sed tamen ostendendum est quod
rationi naturali non sunt opposita, ut ab impugnatione infidelium defendantur,
qui etiam modus in principio hujus operis praedeterminatus est. ‘Quia vero
naturalis ratio per creaturas in Dei cognitionem ascendit, fidei vero cognitio
a Deo in nos e converso divina revelatione descendit, est autem eadem via
ascensus et descensus, oportet eadem via procedere in his quae supra ratio-
nem creduntur, qua in superioribus processum est circa ea quae ratione in-
vestigantur de Deo:

Ut primo scilicet ea tractentur quae de ipso Deo supra rationem credenda
proponuntur, sicut est confessio Trinitatis.

Ι , Secundo autem, de his quae supra rationem a Deo sunt facta, sicut opus
incarnationis et quae sequuntur ad ipsam (c. 27.).

Tertio vero, ea quae supra rationem in ultimo hominum fine expectantur,·
sicut resurrectio et glorificatio corporum, perpetua beatitudo animarum, et
quae his connectuntur (c. 79.).

