220 LlBER 11. CAP. LXXIII.

Adhuc: illud per quod speciem sortitur unumquodque vivens, est perfe-
ctio prima, et non perfectio secunda, ut patet per Aristotelem in secundo
De anima (t. c. ς. et 6..) Phantasma autem non est perfectio prima, sed per-
fectio secunda3 est enirn phantasia motus factus a sensu secundum actum,
ut dicitur m secundo De anima (t. c. 168.) Non igitur est ipsum phantasma
quod numeratur, a quo homo speciem habet.

Amplius· phantasmata quae sunt intellecta in potentia, diversa sunt. mud
autem quo aliquid speciem sortitur oportet esse unum3 nam species una est
unius. Non igitur per phantasmata, prout ponuntur numerari in diversis ut
sunt intellecta in potentia, homo speciem sortitur.

Item: illud a quo homo sortitur speciem oportet semper esse manens in
eodem individuo dum durat; alias individuum non semper esset unius et
ejusdem speciei, sed quandoque hujus, quandoque illius. Phantasmata autem
non semper eadem manent in uno homine, sed quaedam de novo adveniunt,
et quaedam praeexsistentia abolentur. Individuum igitur hominis neque per
phantasma sortitur speciem, neque per ipsum continuatur principio suae spe-
ciei, quod est intellectus possibilis.

Si autem dicatur quod hic homo non sortitur speciem ab ipsis phanta-
smatibus, sed a virtutibus in quibus sunt phantasmata, scilicet irnaginativa,
memorativa, et cogitativa quae est propria homini, quam Aristoteles in tertio
De anima (t. c. 20.) passivum intellectum vocat, adhuc sequuntur eadem
inconvenientia.

Quia, quum virtus cogitativa habeat operationem solum circa particularia ⁷
quorum intentiones dividit et componit, et habeat organum corporale per
quod agit, non transcendit genus animae sensitivae. Homo autem ex anima
sensitiva non habet quod sit homo, sed quod sit animal. Adhuc igitur relin-
quitur quod numeretur in nobis solum id quod competit homini in quantum
est animal.

Praeterea: virtus cogitativa, quum operetur per organum, non est id quo
intelligimus, quum intelligere non sit operatio alicujus organi. Id autem quo
intelligimus est id quo homo est homo, quum intelligere sit propria opera·
tio hominis, consequens ejus speciem. Non est igitur hoc individuum homo
per virtutem cogitativam, neque haec virtus est id per quod homo substan-
tialiter differt a brutis, ut Commentator praedictus fingit (tertio De anima,
t. c. 5.).

Adhuc: virtus cogitativa non habet ordinem ad intellectum possibilem
quo intelligit homo, nisi per suum actum quo praeparantur phantasmata, ut
per intellectum agentem fiant intelligibilia actu et perficientia intellectum
possibilem. Operatio autem ista non semper eadem manet in nobis. Impos-
sibile est igitur quod homo per earn vel continuetur principio speciei hu·
manae, vel per eam habeat speciem.

Sic igitur patet quod praedicta responsio omnino confutanda est.

Item: id quo aliquid operatur aut agit est principium ad quod sequitur
operatio, non solum quantum ad esse ipsius, sed etiam quantum· ad multi·
tudinem aut unitatem3 ab eodem enim calore non est nisi unum calefacere,
sive una calefactio activa, quamvis possit esse multiplex calefieri, sive multae
calefactiones passivae secundum diversitatem calefactorum simul per unum
calorem. Intellectus autem possibilis est quo intelligit anima, ut dicit Ari·
stoteles in tertio De anima (t. c. 5.). Si igitur intellectus possibilis hujus et
illius hominis sit unus et idem numero, necesse erit etiam intelligere utrius·

