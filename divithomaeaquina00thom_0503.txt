LIBER 111. CAP. cxxxm. 491

tariae paupertatis, ad minus quantum ad multos quos oportet circa procu-
randas possessiones esse sollicitos.

Item: communis possessio solet esse causa discordiae: non enim viden-
tur litigare qui nihil habent commune, ut Hispani et Persae, sed qui simul
aliquid habent commune3 propter quod etiam inter fratres sunt jurgia. Dis-
cordia autem maxime impedit vacationem mentis circa divina, ut supra (c. 128.)
dictum est. Videtur igitur modus iste vivendi impedire finem voluntariae pau-
pertatis. η

Adhuc autem est tertius modus vivendi, ut de laboribus manuum suarum
vivant qui voluntariam paupertatem sectantur; quem quidem vivendi mo-
dum Paulus apostolus sequebatur, et aliis observandum suo exemplo et in-
stitutione dimisit : dicitur enim (11. Thess. III. 8-10.): Non gratis panem man-
ducavimus ab aliquo, sed in labore et fatigatione, nocte et die operantes, ne quem
vestrum gravaremus: non quasi* non habuerimus potestatem, sed ut nosmetipsos sor-
mam daremus vobis ad imitandum nos. Nam et cum essemus apud vos, hoc denun-
ciabamus vobis, quoniam, si quis non vult operari, nec manducet.

Sed nec iste modus vivendi videtur esse conveniens. Labor enim manualis
necessarius est ad sustentationem vitae, secundum quod per ipsum aliquid
acquiritur. Vanum autem videtur quod quis relinquens illud quod necessa-
rium est, iterum acquirere laboret. Si igitur post voluntariam paupertatem
necessarium εει iterum acquirere unde aliquis sustentetur per laborem ma-
nualem, vanum fuit illa dimittere omnia quae quis habebat ad sustentatio·
nem vitae. Δ
« ’Άάὶιυοε voluntaria paupertas ad hoc consulitur, ut per eam aliquis dis-
ponatur ad expeditius sequendum Christum, per hoc quod a sollicitudinibus
saecularibus liberatur. Majorem autem sollicitudinem requirere videtur quod
aliquis proprio labore victum acquirat, quam quod his quae habuit utatur
ad 'sustentationem vitae, et praecipue si habuit possessiones moderatas, aut ,
etiam aliqua mobilia ex quibus in promptu erat ut sumeret victus necessaria.
Non igitur vivere de laboribus manuum videtur esse conveniens proposito
assumentium voluntariam paupertatem.

= Ad hoc autem accedit quod Dominus sollicitudinem terrenorum a disci-
pulis removens, sub similitudine volucrum et liliorum agri videtur eis labo·
rem interdicere manualem; dicit enim (Matth. VI. 26.): Respicite volatilia
coeli, quoniam neque serunt, neque metunt, neque congregant in horrea ,· et ite·
rum (ib. 28.): Considerate lilia agri quomodo crescunt, non laborant, neque nent.

› Videtur etiam hic modus vivendi insufficiens. Nam multi sunt perfectio-
nem vitae desiderantes quibus non suppetit facultas, aut ars, ut possint labore
manuum vitam transigere, quia non sunt in his nutriti, nec instructi. Sic
enim melioris conditionis essent ad perfectionem vitae capessendam rustici
et opifices, quam qui sapientiae studio vacaverunt, et in divitiis, et in deliciis,
quas propter Christum deserunt, sunt nutriti. Contingit etiam aliquos volun-
tariam paupertatem assumentes infirmari, aut alias impediri quominus ope-
rari possint. Sic ergo remanerent destituti necessariis vitae.

Item: non modici temporis labor sufficit ad necessaria vitae quaerenda:
quod patet in multis qui totum tempus ad hoc expendunt, vix tamen suffi-
cientem sustentationem acquirere possunt. Si autem voluntariam pauperta-
tem sectantes oporteret labore manuali victum acquirere, sequeretur quod
circa hujusmodi laborem majus tempus suae vitae consumerent, et per con-
sequens impedirentur ab aliis magis necessariis actionibus, quae etiam ma-

