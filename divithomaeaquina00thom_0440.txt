428 LmER 111. CAP. xcrv.

omnia futura ex necessitate eveniant. Si enim quilibet effectus habeat causam
per se, quodlibet futurum erit reducere in aliquam causam praesentem,vel prae·
teritam3 sicut si quaeratur de aliquo, utrum sit-occidendus a latronibus, hu-
jusmodi effectus procedit a causa, occursu latronum.-Hunc autem effectum
iterum praecedit alia causa, scilicet quod ipse exivit domurn: hunc autem
adhuc alia, quod vult quaerere aquam; quam quidem praecedit causa, scilicet
sitis: et haec causatur ex comestione salsorum, quae jam est, vel fuit. Si
ergo, causa posita, necesse est effectum poni, necesse est, si comedit salsa,
quod sitiat3 et si sitit, quod velit quaerere aquam; et si vult quaerere aquam,
quod exeat domum; et si exit domum quod occurrant ei latrones3 et si occur-
runt, quod occidatur. Ergo de primo ad ultimum necesse est hunc comedentem
salsa a latronibus occidi. Concludit ergo Philosophus non esse verum quod,
posita causa, necesse sit effectum poni, quia aliquae causae sunt quae possunt
deficere. Neque iterum verum est quod omnis effectus habeat per se causam,
quia quod est per accidens, scilicet istum volentem aquam quaerere, occur·
rere latronibus, non habet aliquam causam. Ex hac autem ratione apparet,
quod omnes effectus qui reducuntur in aliquam causam per se praesentem
vel praeteritam, qua posita necesse sit effectum poni, ex necessitate contin-
gunt. Vel ergo oportet dicere, quod non omnes effectus divinae providen-
tiae subdantur, et sic providentia non est de omnibus, quod prius fuit osten-
sum; vel quod non est necessarium ut, providentia posita, effectus ejus po-
nantur3 et sic providentia non est certa, aut est necessarium quod omnia ex
necessitate contingant. Providentia enim non solum estin praesenti tempore,
vel praeterito, sed aeterno, quia nihil potest esse in Deo non aeternum.
Adhuc: si divina providentia est certa, oportet hanc conditionalem esse
veram: si Deus providit hoc, hoc erit. Hujus autem conditionalis antecedens
est necessarium, quia est aeternum, ergo consequens est necessarium. Oportet
enim omnis conditionalis consequens esse necessarium, cujus antecedens est
necessarium, et ideo consequens est sicut conclusio antecedentis. Quidquid
autem ex necessario sequitur oportet esse necessarium. Sequitur‘igitur, si
divina providentia est certa, quod omnia ex necessitate proveniant.
Amplius: si aliquid est provisum a Deo, -puta quod talis sit regnaturus,
aut ergo possibile est quod non regnet, aut non. Si quidem non est possibile
ipsum non regnare, ergo impossibile est ipsum non regnare3 ergo necessa-
rium est eum regnare. Si autern possibile est eum non regnare, possibili
autem posito non sequitur aliquid impossibile, sequitur autem divinam pro-
videntiam deficere3 non est igitur impossibile divinam providentiam deficere.
Aut igitur oportet, si omnia sint provisa a Deo, quod divina providentia·
non sit certa, aut quod omnia ex necessitate eveniant.
Ι Item: argumentatur sic Tullius in secundo De divinatione (c. 8..) Si
omnia a Deo provisa sunt, certus est ordo causarum. Si autem hoc verum

est, omnia fato aguntur. Quod si omnia fato aguntur, nihil est in nostra *⁵
potestate. Nullum est ergo voluntatis arbitrium. Sequitur igitur quod tollatur ς
liberum arbitrium si divina providentia sit certa, et eodem modo sequetur ’ἔ

quod omnes causae contingentes tollantur. <
Praeterea: divina providentia causas medias non excludit, ut supra (c. 77.)
ostensum est. Inter causas autem sunt aliquae contingentes, et deficere vn-
lentes. Deficere igitur potest providentiae effectus. Non est igitur nei provi·
dentia certa.
Oportet autem ad horum solutionem aliqua repetere ex his quae supra

'c

ἦ

x,
ὲ
-ι

