460 LIBER 111. CAP. exn.

autem regimine liberis providetur propter seipsos, servis autem ut sint in
usum liberorum. Sic igitur per divinam providentiam intellectualibus crea·
turis providetur propter se, ceteris autem creaturis propter ipsas.

Amplius: quandocumque sunt aliqua ordinata ad finem aliquem, si qua
inter illa ad finem pertingere non possunt per seipsa, oportet ea ordinari
ad illa quae finem consequuntur, quae propter se ordinantur in finem; sicut
finis exercitus est victoria, quam milites consequuntur per proprium actum
pugnando, qui soli propter se in exercitu quaeruntur3 omnes autem alii ad
alia officia deputati, puta ad custodiendos equos, ad parandum arma, propter
milites in exercitu quaeruntur. Constat autem ex praemissis finem ultimum
universi Deum esse, quem sola intellectualis natura consequitur in seipso,
eum scilicet cognoscendo et amando, ut ex dictis (c. 25.) patet. Sola igitur
intellectualis natura est propter se quaesita in universo, alia autem omnia
propter ipsam.

Item: in quolibet toto partes principales propter se exiguntur ad consti--
tutionem totius, aliae vero ad conservationem, vel ad aliquam meliorationem
earum. Inter omnes autem partes universi nobiliores sunt intellectuales crea·
turae, quia magis ad similitudinem divinam accedunt. Naturae ergo intel-
lectuales sunt per se ad divinam providentiam procuratae, alia vero omnia
propter ipsas.

Praeterea: manifestum est partes omnes ordinari ad perfectionem,totius; ξ

non enim est totum propter partes, sed partes propter totum sunt. Naturae
autem intellectuales majorem habent affinitatem ad totum quam aliae na-
turae; nam unaquaeque intellectualis substantia est quodammodo omnia‚in
quantum totius entis comprehensiva est suo intellectu; quaelibet autem alia
substantia particularem solam entis participationem habet. Convenienter
igitur alia propter substantias intellectuales providentur a Deo,

Adhuc: sicut agitur unumquodque cursu naturae, ita natum est agi. Sic au-
tem videmus res cursu naturae currere, quod substantia intellectualis omnibus
aliis utitur propter se: vel ad intellectus perfectionem, quia in eis veritatem
speculatur, vel ad suae virtutis exsecutionem et scientiae explicationem ad mo-
dum quo artifex explicat artis suae conceptionem in materia corporali; vel
etiarn ad corporis sustentationem, quod est unitum animae intellectuali, sicut
in hominibus patet. Manifestum est ergo quod propter substantias intellec-
tuales omnia alia divinitus providentur.

Amplius: quod aliquis propter se quaerit, semper illud quaerit; quod
enim propter se est, semper est: quod vero aliquis propter aliud quaerit,
non oportet quod semper illud quaerat, sed secundum quod competit ei
propter quod quaeritur. Esse autem rerum ex divina voluntate profluxit, ut,
ex superioribus (Lib. ΙΙ. c. 23.) est manifestum. Quae igitur semper sunt in
entibus, sunt propter se a Deo volita; quae autem non semper, non propter
se, sed propter aliud. Substantiae autem intellectuales incorruptibiles maxime
accedunt ad hoc quod sint semper, quia sunt incorruptibiles; non sunt autem
mutabiles nisi secundum electionem Ergo substantiae intellectuales διιδεῖν
nantur propter se, aliae vero propter ipsas.

Non est autem ei quod praemissis rationibus est ostensum contrarium,
quod omnes partes universi ad perfectionem totius ordinantur. Sic enim ad
perfectionem totius omnes partes ordinantur, in quantum una deservit alteri,
sicut in corpore humano apparet quod pulmo in hoc est de perfectione cor-
poris quod deservit cordi. Unde non est contrarium pulmonem esse propter

 

 

