‘LIBER 111. CAP. CLIII. 523

Item: quandocumque ab aliquo agente movetur aliquid ad id quod est
proprium illi agenti, oportet quod a principio ipsum mobile subdatur im-
pressionibus agentis imperfecte, quasi alienis et non propriis sibi, quousque
flant ei propriae in termino motus; sicut lignum ab igne primo calefit, et
ille calor non est proprius ligno, sed praeter naturam ipsius; in fine autem,
quando jam lignum ignitum est, fit ei calor proprius et connaturalis; et si-
militer, quum aliquis a magistro docetur, oportet quod a principio conceptio-
nes magistri recipiat, non quasi eas per se intelligens, sed per modum cre-
dulitatis, quasi supra suam capacitatem exsistentes3 in fine autem, quando jam
edoctus fuerit, eas poterit intelligere. Sicut autem ex dictis patet, auxilio di·
’ vinae gratiae dirigimur in ultimum finem3 ultimus autem finis est manifesta
<visio primae veritatis in seipsa, ut supra (ibid.) ostensum est. Oportet igitur
quod, antequam ad istum finem veniatur, intellectus hominis Deo subdatur
²per modum credulitatis, divina gratia hoc faciente.

Praeterea: in principio hujus operis positae sunt utilitates propter quas
*necessarium fuit divinam veritatem hominibus per modum credulitatis pro-

poni. Ex quibus etiam concludi potest quod necessarium fuit fidem esse di·
·vinae gratiae effectum in nobis.

Hinc est quod Apostolus dicit (Ephes. Π. 8.). Gratia salvati estis perfidem,

et hoc non ex vobis,· Dei enim donum est.

Per hoc autem excluditur error Pelagianorum‚ qui dicebant quod initium
fidei in nobis non erat a Deo, sed a nobis.

CAPUT CLIV.

QUOD DIVINA GRATIA CAUSAT IN NOBIS SPEM FUTURAE BEATITUDINIS.

⁹ Ex eisdem etiam ostendi potest quod oportet in nobis per gratiam spem

futurae beatitudinis causari.

Dilectio enim quae est ad alios provenit in homine ex dilectione hominis
ad seipsum, in quantum ad amicum aliquis se habet sicut ad se. Diligit autem
aliquis seipsum in quantum vult sibi bonum, sicut alium diligit in quantum
vult ei bonum. Oportet ergo quod homo, per hoc quod circa proprium bonum
afficitur, perducatur ad hoc quod afficiatur circa bonum alterius. Per hoc igitur
quod aliquis ab alio sperat bonum, fit homini via utillum diligat a quo bonurn
sperat secundum seipsum, quando diligens bonum ejus vult, etiam si nihil ei
inde proveniat. Quum igitur per gratiam gratum facientem causetur in homine
quod Deum propter se diligat, consequens fuit ut etiam per gratiam homo
spem de Deo adipisceretur. Amicitia vero qua quis aliurn secundum se diligit,
etsi non sit propter propriam utilitatem, habet tamen multas utilitates conse-
quentes, secundum quod unus amicorum alteri subvenit ut sibi ipsi ; unde opor-
tet quod, quum aliquis alium diligit, et cognoscit se ab eo diligi, quod de eo
spem habeat. Per gratiam autem ita constituitur homo Dei dilector, secun-
dum caritatis affectum, quod etiam instruitur per fidem quod a Deo prae-
diligatur secundum illud quod habetur (Ι. Joann. IV. 10.): In hoc est caritas:
non quasi nos dilexerimus Deum, sed quoniam ipse prior dilexit nos. Consequitur
igitur ex dono gratiae quod homo de Deo spem habeat. Ex quo etiam patet
quod, sicut spes est praeparatio hominis ad veram Dei dilectionem, ita et e
converso ex caritate homo in spe confirmatur.

