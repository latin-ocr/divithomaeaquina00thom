234 LIBER 11. cAP. Lxxvn

Adhuc: si intellectus agens est quaedam substantia separata, manifestum
est quod est supra naturam hominis. Operatio autem quam homo exercet
sola virtute alicujus supernaturalis substantiae, est operatio supernaturalis, ut
miracula facere et prophetare, et alia hujusmodi quae divino munere ho-
mines operantur. Quum igitur homo non possit intelligere nisi virtute intel-
lectus agentis, si intellectus agens est quaedam substantia separata, sequitur
quod intelligere non sit operatio propria et naturalis homini3 et sic homo
non poterit diffiniri per hoc quod est intellectivus aut rationalis.

Praeterea: nihil operatur nisi per aliquam virtutem quae formaliter in
ipso est3 unde Aristoteles in secundo De anima (t. c. 24. 25. et 26.) ostendit
quod quo vivimus et sentimus est forma et actus. Sed utraque actio, scilicet
intellectus possibilis et intellectus agentis, convenit homini3 homo enim spe-
cies abstrahit a phantasmatibus, et recipit mentis intelligibilia actu; non enim
aliter in notitiam harum actionum venissemus, nisi eas in nobis experiremur.
Oportet igitur quod principia quibus attribuuntur hae actiones, scilicet intel-
lectus possibilis et agens, sint virtutes quaedam in nobis formaliter exsistentes.
Si autem dicatur quod hae actiones attribuuntur homini in quantum prae-
dicti intellectus continuantur nobis, ut Averroes dicit, jam supra (c. 59.)
ostensum est, quod continuatio intellectus possibilis nobiscum, si sit quaedam
substantia separata, qualern ipse intelligit, non sufficit ad hoc quod peripsum
intelligamus. Similiter etiam patet de intellectu agente. Comparatur enirn
intellectus agens ad species intelligibiles receptas in intellectu possibili, sicut
ars ad formas artificiales quae per artem ponuntur in materia, ut patet ex ,
exemplo Aristotelis in tertio De anima (t. c. 17.). Formae autem artis non
consequuntur actionem artis, sed solum similitudinem formalem; unde nec
subjectum harum formarum potest per hujusmodi formas actionem artificis
facere. Ergo nec homo, per hoc quod sunt in ipso species intelligibiles actu
factae ab intellectu agente, potest facere operationem intellectus agentis.

Adhuc: unumquodque quod non potest exire in propriam operationem
nisi per hoc quod movetur ab exteriori principio, magis agitur ad operandum
quam quod ipsum agat; irrationalia enim magis aguntur ad operandum quam
seipsa agant, quia omnis operatio eorum dependet a principio extrinseco rno-
vente; sensus autern motus a sensibili exteriori imprimit in phantasiam3 et
sic per ordinem procedit in omnibus potentiis usque ad motivas. Operatio
autem propria hominis est intelligere, cujus primum principium est intelle-
ctus agens, qui facit species intelligibiles a quibus patitur quodammodo in-
tellectus possibilis, qui factus in actu movet voluntatem. Si igitur intellectus
agens est quaedam substantia extra hominem, tota operatio hominis dependet
a principio extrinseco. Non igitur erit homo agens seipsum, sed actus ab
alio; et sic non erit dominus suarum operationum, nec meretur laudem aut
vituperium3 et peribit tota scientia moralis· et conversatio politica3 quod est
inconveniens. Non est igitur intellectus agens substantia separata ab homine.

CAPUT LXXVII.

QUOD NON EST IMPOSSIBILE INTELLECTUM POSSIBILEM, ET AGENTBM,
IN UNA SUBSTANTIA ANIMAE CONVENIRE.

Videbitur autem forsan alicui hoc esse impossibile, quod una et eadem
substantia, scilicet nostrae animae, sit in potentia ad omnia intelligibilia, quod

