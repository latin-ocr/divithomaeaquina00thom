268 s LIBER 11. CAP. xc,

oportebit in corpore elementi invenire diversitatem organorum; quod re-
pugnat simplicitati ipsius. Non igitur substantia intellectualis potest uniri ut
forma alicui elemento, aut parti ejus.

Amplius: quanto aliquod corpus est propinquius materiae primae, tanto
est ignobilius, utpote magis in potentia exsistens, et minus in actu completo.
Elementa autem ipsa sunt propinquiora materiae primae quam corpora mixta,
quum et ipsa sint mixtorum corporum materiae proxima. Sunt igitur ele·
mentorum corpora ignobiliora, secundum suam speciem, corporibus mixtis.
Quum igitur nobilioris corporis sit nobilior forma, impossibile est quod no-

· bilissima forma, quae est anima intellectiva, sit unita corporibus clemen· ,

torum.
Item: si corpora elementorum aut-aliquae partes eorum essent animata

nobilissimis animabus, quae sunt animae intellectivae, oporteret quod quanto
aliqua corpora essent viciniora elementis, essent propinquiora ad vitam. Hoc
autem non apparet, sed magis contrarium; nam plantae minus habent vde
vita quam animalia, quum tamen'sint propinquiores terrae3 et mineralia,
quae sunt adhuc propinquiora, nihil habent de vita. Non igitur substantia
intellectualis unitur alicui elemento, vel parti ejus ut forma.

Adhuc: omnium moventium corruptibilium vita per excellentiam con-
trarietatis corrumpitur3 nam animalia et plantae mortificantur ab excellenti
calido et frigido, humido aut sicco. In corporibus autem elementorum sunt
praecipue excellentiae harum contrarietatum. Non igitur est possibile quod

in eis sit vita3 impossibile est igitur quod substantia intellectiva uniatur eis*

ut forma.
Amplius: elementa, etsi secundum totum sint incorruptibilia, tamen sin-

gulae partes sunt corruptibiles, utpote contrarietatem habentes. Si igitur
aliquae partes elementorum habeant sibi unitas substantias cognoscentes,
maxime videtur quod assignetur eis vis discretiva corrumpentium; quaequi·
dem est sensus tactus, qui est discretivus calidi et frigidi, et similium con-
trarietatum, propter quod etiam, quasi necessarius ad praeservationem a cor·
ruptione, omnibus animalibus inest. Hunc autem sensum impossibile est inesse
corpori simplici, quum oporteat organum tactus non habere actu contrarie-
tates, sed potentia3 quod contingit solum in mixtis temperatis. Non igitur est
possibile aliquas partes elementorum esse animatas anima cognoscitiva.

Item: omne corpus vivens aliquo modo secundum animam localiter mo-
vetur; nam corpora coelestia, si tamen sint animata, moventur circulariter3
animalia perfecta, motu progressivo; ostrea autem motu dilatationis et con—
strictionis3 plantae autem motu augmenti et decrementi, qui sunt aliquo
modo secundum locum.,Sed in elementis non apparet aliquis motus qui sit
ab anima, sed solum motus naturalis. Non sunt igitur corpora viventia.

Si autem dicatur quod substantia intellectualis, etsi non uniatur corpori
elementari, aut parti ejus ut forma, unitur tamen ei ut motor.
. Primum quidem in aere hoc dici impossibile est. Quum enim pars aeris
non sit per seipsam terminabilis, non potest aliqua pars ejus determinata
motum proprium habere, propter quem sibi substantia intellectualis uniatur.

Praeterea: si aliqua substantia intellectualis unitur alicui corpori natura-
liter, sicut motor proprio mobili, oportet virtutem motivam illius substantiae
limitari ad corpus mobile cui naturaliter unitur3 nam cujuslibet motoris
proprii virtus non excedit, in movendo, proprium mobile. Ridiculum autem vi·
detur dicere quod virtus alicujus substantiae intellectualis non excedat, in mar

ἰ’
ῑ

Q.
,ἢ

