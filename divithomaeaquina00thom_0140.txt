128 LIBER 11. CAP. xm.

mum bonorum, oporteret ad illas etiam relationes, quae sunt aliquae res,
Dei relationes alias considerare3 et si illae'sint iterum res aliquae, oportebit
iterum tertias adinvenire, et sic in infinitum. Non igitur relationes quibus
Deus ad res alias refertur sunt res aliquae extra Deum exsistentes.

Item: duplex est modus quo aliquid denominative praedicatur. Denomi-
natur enim aliquid ab eo quod extra ipsum est, sicut a loco dicitur aliquis
esse alicubi, et a tempore, aliquando; aliquid vero denominatur ab eo' quod
inest, sicut ab albedine albus. A relatione vero non invenitur aliquid deno-
minari quasi exterius exsistente, sed inhaerente: non enim denominatur aliquis
pater nisi a paternitate quae ei inest. Non igitur potest esse, quod relationes
quibus Deus ad creaturam refertur sint res aliquae extra ipsum.

Cum igitur ostensum sit (c. praec), quod non sint in ipso realiter, et
tamen dicuntur de eo, relinquitur quod ei attribuantur solum secundum in·
telligentiae modum, ex eo quod alia referuntur ad ipsum. Intellectus enim
noster intelligendo aliquid referri ad alterum, eo intelligit relationem illius
ad ipsum, quamvis secundum rem quandoque non referatur.

Et sic etiam patet quod alio modo dicuntur de Deo praedicta relationes,
et alia quae de Deo praedicantur. Nam omnia alia, ut sapientia, voluntas,
ejus essentiam praedicant, relationes vero praedictae minime, sed secundum
modum intelligendi tantum; nec tamen intellectus est falsus. Ex hoc enim
ipso quod intellectus noster intelligit relationes divinorum effectuum terminari
in ipsum Deum, aliqua praedicat relative de ipso, sicut et scibile relative in·
telligimus, et significamus ex hoc quod scientia refertur ad ipsum.

CAPUT XIV. „

QUOD MULTAS RELATIONES DICI DE DEO
NON DEROGAT EJUS SIMPLICITATI.

Patet etiam ex his quod divinae simplicitati non derogat, si multae re-
lationes de ipso dicantur, quamvis ejus essentiam non significent, quia se·
quuntur intelligendi modum. Non enim prohibet intellectum nostrum intel-
ligentem multa, multipliciter referri ad id quod est in se simplex3 ut sic ipsum
simplex sub multiplici relatione consideret3 et quanto aliquid est magis sim-
plex, tanto est maioris virtutis, et principium plurium, ac per Hoc multipli-
cius relatum intelligitur: sicut punctum plurium est principium quam linea,
et linea quam superficies. Hoc igitur ipsum quod multa relative de Deo di·
cuntur, ejus summae simplicitati attestatur.

CAPUT XV.

QUOD DEUS SIT OMNIBUS CAUSA ESSENDI.
(I. part. quaest. XLIV. art. Ι. et De pot. quaest. ΙΙΙ. art. 5.).

Quia vero ostensum est quod Deus est aliquibus essendi¹ principium,
oportet ulterius ostendere quod nihil praeter ipsum est nisi ab ipso. Omne
enim quod alicui convenit non secundum quod ipsum est, per aliquam causam „2
convenit ei, sicut album homini: nam quod causam non habet, primum et '
immediatum est, unde necesse est ut sit per se, et secundum quod ipsum.

 

