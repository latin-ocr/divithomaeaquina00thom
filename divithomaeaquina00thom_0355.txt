mnan 111. cAP. xtm. 343

forma alterius; sicut, quum color et lux sint in diaphano sicut in subjecto,

ι’ 2 oportet quod alterum, scilicet lux, sit quasi forma alterius, scilicet coloris.

Hoc autem necesse est quando habent ordinem ad invicem, non in his quae
per accidens conjunguntur in eodem subiecto, sicut albedo et musica. Sunt
autem intellecta speculativa et intellectus agens ordinem ad invicem haben-
,tia, quum intellecta speculativa sint facta intellecta in actu per intellectum
agentem. Habet se igitur intellectus agens ad intellecta speculativa quasi
forma ad materiam. Oportet igitur quod, quum intellecta speculativa sint
nobis copulata per phantasmata, quae sunt quasi quoddam subiectum ipso·
rum, etiam intellectus agens continuetur nobiscum, in quantum est forma
intellectorum speculativorum. Quando igitur intellecta speculativa sunt in
nobis solum in potentia, intellectus agens continuatur nobiscum solum in
potentia; quando autern aliqua intellecta speculativa insunt nobis in actu,'et
aliqua in potentia, continuatur nobis partim in actu et partim in potentia;
et tunc dicimur moveri ad continuationem praedictam, quia, quando plura
“ intellecta in actu fuerint in nobis facta, perfectius intellectus agens continuatur

³ Α in nobis. Hic autem perfectus motus ad continuationem fit per studium in

 

scientiis speculativis, per quod vera intellecta acquirimus et falsae opiniones
excluduntur, quae sunt extra ordinem hujus motus, sicut monstruosa extra
ordinem naturalis operationis. Unde et ad hunc profectum juvant se homines
sicut juvant se invicem in scientiis speculativis. Quando ergo omnia intellecta
in potentia fuerint in nobis facta in actu, tunc intellectus agens perfecte co-
pulabitur nobis ut forma, et intelligemus per ipsum perfecte, sicut nunc per-
fecte intelligimus per intellectum in habitu. Unde cum ad intellectum agen-
tem pertineat intelligere substantias, separatas, intelligemus tunc substantias
separatas, sicut nunc intelligimus intellecta speculativa3 et hoc erit ultima
hominis felicitas, in qua homo erit sicut quidam deus.

Hujus autern positionis destructio ex praemissis sufficienter apparet. Pro-
cedit enim ex suppositione multorum quae in superioribus sunt improbata.
Primo quidem supra ostensum est (Lib. II. c. 59.), quod intellectus possibilis
non est aliqua substantia separata a nobis secundum esse. Unde non opor-
tebit, quod sit subjectum substantiarum separatarum, praecipue cum Aristo·
teles dicat (tertio De anima, t. c, 18.) quod intellectus possibilis est in quo
est omnia fieri. Unde videtur quod sit subJectum solum illorum, quae sunt
facta intellecta.

Item: de intellectu agente, etiam supra (Lib. ΙΙ. c. 76. et 78.) ostensum
v est, quod non est aliqua substantia separata, sed pars animae, cui Aristote-
les (tertio De anima, t. c. 18.) attribuit hanc operationem, scilicet facere
intellecta in actu quae est in nostra potestate. Unde non oportebit quod in-
telligere per intellectum agentem sit nobis causa quod possimus intelligere
substantias separatas3 alias semper intelligeremus eas.

Adhuc: si intellectus agens est substantia separata, non copulabitur no-
biscum nisi per species factas intellectas in actu secundum ejus positionem,
sicut nec intellectus possibilis, licet intellectus possibilis se habeat ad illas
species sicut materia ad formam. Intellectus autem e converso sicut forma
ad materiam. Species autem factae intellectae in actu copulantur nobiscum,
secundum ejus positionem per phantasmata, quae ita se habent ad intellectum
possibilem, sicut colores ad visum: ad intellectum vero agentem sicut colores
ad lucem, ut ex verbis Aristotelis in tertio De anima (t. c. 18. et 30.) patet.

, Non autem lapidi, in quo est color, potest attribui neque actio visus ut videat,

