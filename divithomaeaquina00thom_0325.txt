 

LIBER 111. cAP. xxn. 313

aequiparandam, sicut in his quae sunt unius speciei, sed sicut universalis
agentis ad particularem effectum. Sicut igitur particularis agentis in istis in·
ferioribus intentio contrahitur ad bonum hujus speciei vel illius, ita intentio
corporis coelestis fertur ad bonum‘commune substantiae corporalis, quae per
generationem conservatur et multiplicatur et augetur.

Quum vero, ut dictum est, quaelibet res mota, in quantum movetur, tendat
in divinam similitudinem ut sit in se perfecta, perfectum autem sit unum-
quodque in quantum f1t actu, oportet quod intentio cujuslibet in potentia exsi-
stentis sit ut per motum tendat in actum. Quanto igitur aliquis actus est
posterior et magis perfectus, tanto principalius in idipsum appetitus materiae
fertur. Unde oportet quod in ulteriorem et perfectissimum actum quem ma-
teria consequi potest tendat appetitus materiae quo appetit formam, sicutin
ultimum finem generationis.

In actibus autem formarum, gradus [quidam inveniuntur. Nam materia
prima est in potentia primum ad formam elementi; sub forma vero elementi
exsistens, est in potentia ad formam mixti, propter quod elementa sunt ma-
teria mixti3 sub forma autem mixti considerata, est in potentia ad animam

μ vegetabilem, narn talis corporis anima actus est. Itemque anima vegetabilis

est· in potentia ad sensitivam, sensitiva vero ad intellectivam; quod processus
generationis ostendit; primo enimin generatione est foetus vivens vita plantae,
postmodum vero vita animalis, demum vero vita hominis. Post hanc autem
formam non invenitur in generabilibus et corruptibilibus posterior forma et
dignior. Ultimus igitur generationis totius gradus est anima humana, et in
hanc tendit materia sicut in ultimam formam. Sunt ergo elementa propter
corpora mixta, haec vero propter viventia, in quibus plantae sunt propter
animalia, animalia propter hominem, homo enim est finis totius genera-
tionis.

Quia vero eadem res generatur et conservatur in esse secundum ordi-
nem praemissum in generationibus rerum, est etiam ordo in conservationibus
earumdem. Unde videmus quod corpora mixta sustentantur per elementorum
congruas qualitates, plantae vero ex mixtis corporibus nutriuntur, animalia
ex plantis nutrimentum habent, et quaedam etiam perfectiora et virtuosiora
ex quibusdam imperfectioribus et infirmioribus. Homo vero utitur omnium
rerum generibus ad sui utilitatem; quibusdam quidem ad esum, quibusdam
vero ad vestitum; unde et a natura nudus est institutus, utpote potens ex
aliis sibi vestitum praestare, sicut etiarn nullum sibi congruum nutrimentum
natura praeparavit nisi lac, ut ex* diversis rebus sibi cibum conquireret3 qui-
busdam vero ad vehiculum3 nam, in motus celeritate et in fortitudine ad su-
stinendos labores, multis animalibus infirmior invenitur, quasi aliis anima-
libus ad auxilium sibi praeparatis. Et super hoc omnibus sensibilibus utitur
ad intellectualis cognitionis perfectionem. Unde et de homine in Psalmis di-
citur ad Deum directo sermone (Psal. VIII. 8.): Omnia subjecisti sub pedibus
ey'us. Et Aristoteles dicit in primo Polit. (c. 5.), quod horno habet naturale
dominium super omnia animalia.

Si igitur motio ipsius coeli ordinatur ad generationem, generatio autem
tota ordinatur ad hominem sicut in ultimum finem hujus generationis, ma-
nifestum est quod finis motionis coeli ordinatur ad hominem sicut in ulti-
mum finem in genere generabilium et mobilium.

Hinc est quod dicitur (Deut. IV. 19.) quod Deus corpora coelestia fecit
in ministerimn cunctis gentibus.

