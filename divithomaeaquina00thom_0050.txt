38 ⁸ LIBER 1. CAP. xxvm.

Item: omne imperfectum ab aliquo perfecto necesse est ut procedat; semen
enim est ab animali vel a planta3 igitur primum ens debet esse perfectissi-
mum. Ostensum est autem Deum esse primum ens; est ergo perfectissimus„

Amplius: unumquodque perfectum est, in quantum est actu, imperfectum
autem secundum quod est in potentia cum privatione actus. Id igitur quod
nullo modo est in potentia, sed est actus purus, oportet perfectissimum esse.
Tale autem Deus est3 est igitur perfectissimus. ¹ ⁶

Amplius. nihil agit nisi secundum quod est in actu. actio igitur conse-
quitur modum actus in agente. Impossibile est igitur effectum, qui per actio-
nem educitur, esse in nobiliori actu quam sit actus agentis; possibile est tamen
actum effectus imperfectiorem esse quam sit actus causae agentis, eo quod
actio potest debilitari ex parte ejus in quo terminatur. In genere autem causae
efficientis fit reductio ad unam causam quae Deus dicitur, ut ex dictis patet,
a quo sunt omnes res, ut in sequentibus ostendetur. Oportet igitur quod
quidquid actu est in quacumque re alia, inveniri in Deo multo eminentius
quam sit in re illa; non autem e converso. Est igitur Deus perfectissimus.

Item: in unoquoque genere est aliquod perfectissimum in genere ino, ad
quod omnia quae sunt illius generis mensurantur, quia ex eo unumquodque
ostenditur magis et minus esse perfectum, quod ad mensuram sui generis
magis vel minus appropinquat: sicut album dicitur esse mensura in omnibus
coloribus, et virtuosus inter omnes homines. Id antem quod est mensura
omnium entium, non potest esse aliud quam Deus, qui est suum esse; ipsi
igitur nulla deest perfectionum, quae aliquibus rebus conveniat, alias non esset
omnium communis mensura.

Hinc est quod cum quaereret Moyses divinam videre faciem seu gloriam,
responsum est ei a Domino: Ego ostendam tibi omne honuni, ut habeturbffl‘xod.
XXXIII, 19), per hoc dans intelligere in se omnis bonitatis plenitudinem esse.
Dionysius etiam in V. c. De div. nomin. dicit: «Deus non quodammodo est
exsistens, sed simpliciter et incircumscriptive totum esse in seipso accipit et
praeaccipit 2).

Sciendum tamen est quod perfectio Deo convenienter attribui non potest,
si nominis significatio quantum ad sui originem attendatur; quod enim‘factum
non est, nec perfectum posse dici videtur. Sed quia omne quod fit de potentia
in actum deductum est, et de non esse in esse, quando factum est, tuncrecte
perfectum esse dicitur, quasi totaliter factum3 quando potentia totaliter est
ad actum reducta, ut nihil de non esse retineat, sed habeat esse completum.
Per quamdam igitur nominis extensionem perfectum dicitur, non solum quod
fiendo pervenit ad actum completum, sed etiam id quod est in actu com·
pleto absque omni factione, et sic Deum perfectum esse dicimus seeundum
illud (Matth. V. 48.): Estote perfecti sicut et Pater vester coelestis perfectus est.

CAPUT Xissx.
DE SIMILITUDINE DIVINA-

Ex hoc autem quomodo in rebus possit similitudo ad Deum inveniri,
vel non possit, considerari potest. Effectus enim a suis causis deficientes
non conveniunt cum eis in nomine et ratione3 necesse est tamen aliquam
inter ea similitudinem inveniri3 de natura enim agentis est ut agens sihi si·
mile agat, cum unumquodque agat secundum quod actu est. Unde forma

