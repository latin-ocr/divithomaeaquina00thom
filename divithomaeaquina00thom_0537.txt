LIBER 111. CAP. CLV. 525

quidem per apertam visionem, sed per quamdam certitudinem provenientem
ex revelatione divina. Quae quidem revelatio fit quodam interiori et intelli·
gibili lumine mentem elevante ad percipiendum ea ad quae per lumen natu·
rale intellectus pertingere non potest; sicut enirn per lumen naturale intel-
lectus redditur certus de his quae lumine illo cognoscit, ut de primis principiis,
ita de his quae supernaturali lumine apprehendit certitudinem habet. Haec
autem certitudo necessaria est ad hoc quod aliis proponi possint ea quae
divina revelatione percipiuntur; non enim cum securitate aliis proferimus de
quibus certitudinem non habemus. Cum praedicto autem lumine mentem in-
terius illustrante adsunt aliquando in divina revelatione aliqua exteriora vel
¹ interiora cognitionis auxilia, utpote aliquis sermo exterius sensibiliter auditus,
qui divina virtute formetur, aut per imaginationem interius Deo faciente per-
ceptus, sive etiam aliqua corporaliter visa exteriusla Deo formata, vel etiam
interius in imaginatione descripta, ex quibus homo per lumen interius menti
impressum cognitionem accipit divinorum3 unde hujusmodi auxilia sine in-
teriori lumine ad cognitionem divinorum non sufficiunt, lumen autem interius
sufficit sine istis. Haec autem invisibilium Dei revelatio ad sapientiam per-
tinet, quae proprie est cognitio divinorum; et ideo dicitur (Sap. VII. 27. et 28.)
quod sapientia Dei per nationes in animas sanctas se transfert.. .,· neminem enim
diligit Deus, nisi eum qui cum sapientia inhabitat; et (Eccli. XV. 5.) dicitur.
Implevit illum Dominus spiritu sapientiae et intellectus.

Sed quia invisibilia Dei. ‚per ea quaefacta sunt, intellecta, conspiciuntur
(Rom. Ι. 20.), per divinam gratiam non solum revelantur hominibus divina,

· sed etiam aliqua de rebus creatis3 quod ad scientiam pertinere videtur3 unde

dicitur* (Sap. VII. 17.): Ipse dedit mihi horum quae sunt scientiam veram, ut
sciam dispositionem orbis terrarum e't virtutes elementorum ,· et (II. Paralip. 1. 12.)
Dominus dixit ad Salomonem: Sapientia et scientia data sunt tibi.

Ea vero quae homo cognoscit in notitiam alterius procedere convenien-
ter non potest nisi per sermonem. Quia igitur illi qui a Deo revelationem
accipiunt, secundum ordinem divinitus institutum, aliquos instruere debent,
necessarium fuit ut etiam his gratia locutionis daretur, secundum quod exi· η
geret utilitas eorum qui erant instruendi. Unde dicitur (Isa. L. 4.): Dominus
dedit mihi linguam eruditam, ut sciam sustentare eum, qui lapsus est, verbo; et
Dominus discipulis dicit (Luc. XXI. 15.): Ego dabo vobis os et saffientiam, cui
non poterunt resistere, et contradicere omnes 'adversarii vestri. Unde et propter
hoc, etiam quando oportuit per paucos virtutem fidei in diversis gentibus
praedicari, instructi sunt quidam divinitus ut linguis variis loquerentur, sicut
dicitur (Act. II. 4.): Repleti sunt omnes Spiritu Sancte, et coeperunt loqui variis
linguis, prout Spiritus Sanctus dabat eloqui illis.

Sed, quia sermo propositus confirmatione indiget ad hoc quod recipia-
tur, nisi sit per se manifestus, ea autem quae sunt fidei sunt humanae rationi
immanifesta, necessarium fuit aliquid adhiberi quo confirmaretur sermo prae-
dicantium fidem. Non autem confirmari poterat pet· aliqua principia rationis
per modum demonstrationis, quum ea quae sunt fidei rationem excedant. Opor-
tuit igitur aliquibus indiciis confirmari praedicantium sermonem, quibus
manifeste ostenderetur huiusmodi ser-monem processisse a Deo, dum prae·
dicantes talia operarentur, sanando infirmos, et alias virtutes operando, quae
non possit facere alius nisi Deus. Unde Dominus, discipulos ad praedican-
dum’mittens, dixit (Matth. X. 8.): Infirmos curate, mortuos suscitate, leprosos
mundate, daemones ejicite,· et dicitur (Marc. XVI. 20.): Illi autem profecti,

