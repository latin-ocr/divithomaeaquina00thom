222 vLIBER 11. CAP. LXXIII.

sumus secundum habitum scientiae. Habitus igitur scientiae est in intellectu
possibili, non passivo.

Adhuc: scientia est de conclusionibus demonstrationum; nam demonstra-
tio est syllogismus faciens scire, ut Aristoteles dicit in primo Poster. (t. c. 5.).
Conclusiones autern demonstrationum sunt universales, sicut et principia.
Est igitur in illa virtute quae est cognitiva universalium. Intellectus >autem
passivus non est cognoscitivus universalium, sed particularium intentionum.
Non est igitur subjectum habitus scientiae.

Praeterea: contra hoc sunt plures rationes adductae supra, quum de
unione intellectus possibilis ad hominem ageretur. >

Videtur autem ex hoc fuisse deceptio, in ponendo habitum scientiae in
intellectu passivo esse, quia homines inveniuntur promptiores vel minus
prompti ad scientiarum considerationes, secundum diversam dispositionem
virtutis cogitativae et imaginativae.

Sed ista promptitudo dependet ab illis virtutibus sicut ex dispositionibus
remotiS, prout etiam dependet a bonitate tactus et corporis complexione,
secundum quod dicit Aristoteles in secundo De anima (t. c. 94), homines
boni tactus et mollis carnis esse bene aptos mente. Ex habitu autem scien-
tiae inest facultas considerandi, sicut ex proximo principio actus3 oportet
enim quod habitus scientiae perficiat potentiam qua intelligimus, ut agat
quum voluerit faciliter, sicut et alii habitus potentias in quibus sunt.

Item: dispositiones praedictarum virtutum sunt ex parte objecti, scilicet ,
phantasmatis quod, propter bonitatem harum virtutum, praeparatur ad hoc
quod faciliter fiat intelligibile actu per intellectum agentem. Dispositiones
autem quae sunt ex parte objectorum non sunt habitus, sed quae sunt ex
parte potentiarum3 non enim dispositiones quibus terribilia fiunt magis to
leranda, sunt habitus fortitudinis, sed dispositio qua pars animae, scilicet
irascibilis, disponitur ad terribilia sustinenda. Ergo manifestum est quod ha*-
bitus scientiae non est in intellectu passivo, ut Commentator praedictus dicit,
sed magis in intellectu possibili.

Item: si unus est intellectus possibilis omnium hominurn, oportet ponere
intellectum possibilem semper fuisse, si homines semper fuerunt, sicut po·
nunt3 et multo magis intellectum agentem, quia agens est honorabilius pa-
tiente, ut Aristoteles dicit in tertio De anima (t. c. 19.). Sed si agens est
aeternum et recipiens aeternum, oportet recepta esse aeterna. Ergo species
intelligibiles ab aeterno fuerunt in intellectu possibili3 non igitur de novo
erit quod recipiat aliquas species intelligibiles. Ad nihil autem sensus et
phantasia sunt necessaria ad intelligendum, nisi ut ab eis accipiantur spe-
cies intelligibiles. Sensus,igitur non erit necessarius ad intelligendum,
neque phantasia, et redibit opinio Platonis (in Menone), quod scientiam non
acquirimus per sensus, sed ab eis excitamur ad rememorandum prius
scita.-

Sed ad hoc respondet praedictus Commentator, quod species intelligibiles
habent duplex subjectum: cx uno quorum habent aeternitatem, scilicet ab
intellectu possibili3 ab alio autem habent novitatem, scilicet a phantasmate3
sicut etiarn speciei visibilis subjectum est duplex, scilicet res extra animam
et potentia visiva. Haec autem responsio stare non potest.

Impossibile enim est quod actio et perfectio aeterni dependeat ab aliquo
temporali. Phantasmata autem temporalia sunt et de novo quotidie in nobis
facta ex sensu. Impossibile est igitur quod species intelligibiles, quibus in—

