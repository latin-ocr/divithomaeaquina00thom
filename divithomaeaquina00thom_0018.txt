6 LIBER 1. cAP. v. Α

CAPUT V.

QUOD EA, QUAE RATIONE INVESTIGARI NON POSSUNT,
CONVENIENTER FIDE TENENDA PROPONUNTUR.

Videtur autern quibusdam fortasse non debere homini ad credendum pro-
poni illa, quae ratio investigare non sufficit, quum divina Sapientia unicuique
secundum modurn suae naturae provideat

Et ideo demonstrandum est, quod necessarium sit homini divinitus cre·
denda proponi etiam illa, quae rationem excedunt. ¹

Nullus enim desiderio et studio in aliquid tendit, nisi sit ei praecognitum.
Quia ergo ad altius bonum quam experiri in praesenti vita possit humana
fragilitas, homines per divinam providentiam ordinantur, ut in sequentibus
investigabitur (Lib. III. c. 142.), oportuit mentem evocari in aliquid altius quam
ratio nostra in praesenti possit pertingere3 ut sic disceret aliquid desiderare
et studio tendere in aliquid, quod totum statum praesentis vitae excedit. Et
hoc praecipue christianae religioni competit, quae singulariter bona spiti-
tualia et aeterna promittit. Unde et in ea plurima humanum sensum exce-
dentia proponuntur. Lex autem vetus, quae temporalia promissa habebat,
pauca proposuit, quae humanae rationis inquisitionem excederent. Secundum
etiam hunc modum, philosophis cura fuit, ut patet septimo (c. 1 3.) et decimo
Ethicorum (c. 1. et 5.), ad hoc ut homines a sensibilium delectationibus-ad
honestatem perducerent, ostendere esse alia bona his sensibilibus potiora,
quorum gustu multo suavius qui vacant activis vel contemplativis virtutibus
delectantur.

Est etiam necessarium hujusmodi veritatem ad credendum horninibus
proponi, ad Dei cognitionem veriorem habendam. Tunc enim solum vere
Deum cognoscimus, quando ipsum esse credimus supra omne id, quod de
Deo cogitari ab homine possibile est, eo quod naturalem hominis cognitio·
nem divina substantia excedit, ut supra· ostensum est (c. 3.). Per hoc ergo
quod homini de Deo aliqua proponuntur, quae rationem excedunt, firmatur
in homine opinio, quod Deus sit aliquid supra id quod cogitari potest.

2. Alia etiam utilitas inde provenit, scilicet praesumptionis repressio, quae
est mater erroris. Sunt enim quidam tantum de suo ingenio praesumentes,
ut totam naturam divinam se reputent suo intellectu posse metiri, aestimantes
scilicet totum esse verum quod eis videtur, et falsum quod eis non videtur.
Ut ergo ab hac praesumptione humanus animus liberatus ad modestam in·-
quisitionem veritatis perveniat, necessarium fuit homini proponi quaedam
divinitus, quae omnino intellectum ejus excederent.

3 Apparet etiam alia utilitas ex dictis Philosophi m decimo Euhie. (c. 7.).
Quum enim Simonides cuidam homini praetermittendam divinam cognitio-
nem persuaderet, et humanis rebus ingenium applicandum, oportere inquiens
humana sapere hominem et mortalia mortalem, contra eum Philosophus
dicit quod homo debet se ad immortalia et divina trahere quantum potest.
Unde in libro primo De partibus animalium dicit quod, quamvisspamm sit
quod de substantiis superioribus percipimus, tamen id modicum ὀἱ magis
amatum et desideratum omni cognitione quam de substantiis inferioribus
habemus. Dicit ctiam, in secundo Coeli et mundi (II. c. 12. t. c. 34), quod,

