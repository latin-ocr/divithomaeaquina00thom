302 LIBER 111. CAP. XII·

CAPUT XII.

Quon MALUM NON TOTALITER consum-r BONUM.v
(I. part. quaest. XL VIII. art. 4. et I-II. quaest. LXXXV. art. 2.).

Patet autem ex praedictis quod, quantumcumque multiplicetur malum,
nunquam potest totum bonum consumere. Semper enim oportet quod re-
maneat mali subjectum, si malum remanet. Subjectum autem mali est bo-
num3 manet igitur semper bonurn.

Sed, quum contingat malurn in infinitum intendi, semper autem per vm·
tentionem mali minuatur bonum, videtur in infinitum per malum diminui
bonum. Bonum autem quod per malum diminui potest oportet esse fini-
tum; nam infinitum bonum non est capax mali, ut in primo ostensum est
(Lib. Ι. c. 39.). Videtur igitur quod quandoque totum tollatur bonum per
malum3 nam, si ex finito aliquid finities tollatur, oportet illud quandoque
per ablationem consumi.

Non autem potest dici, ut dicunt quidam, quod sequens ablatio, secun-
dum eamdem proportionem facta qua et prior, in infinitum procedens, bo-
num non possit consumere, sicut in continui divisione contingit. Nam si ex
bicubitali linea dimidium subtraxeris, itemque ex residuo dimidium, et sic ⁷
in infinitum procedas, semper aliquid adhuc dividendum remanebit3 sed ta-
men, in hoc divisionis processu, semper posterius subtractum oportet esse
minus secundum quantitatem3 dimidium enim totius quod prius subtrahe·
batur majus est secundum quantitatem absolutam quam dimidium dimidii,
licet eadem proportio maneat. Hoc autem in diminutione qua bonum per
malum diminuitur nequaquam potest accidere; nam, quanto bonum magis
per malum fuerit diminutum, erit infirmius, et sic per secundum malum
magis diminui poterit; rursusque malum sequens contingit esse aequale vel
majus priore3 unde non semper secundo subtrahetur a bono per malum
minor boni quantitas, proportione servata eadem.

Est igitur dicendum.

Ex praemissis enim manifestum est quod malum totaliter bonum, cui op·
positum est, tollit, sicut caecitas visum· ,oportet autem quod remaneat bonum
quod est mali subjectum. Quod quidem, in quantum subiectum est, habet
rationem boni secundum quod est potentia ad actum boni quod privatur per
malun. Quanto igitur minus fuerit in potentia ad illud bonum, tanto minus
erit bonum. Subjectum autem fit minus potentia ad formam, non quidem
per solam subtractionem alicujus partis subjecti per hoc quod aliqua pars
potentiae subtrahatur, sed per hoc quod potentia impeditur per contrarium
actum ne in actum formae exire possit; sicut subjectum tanto est minus po-
tentia frigidum quanto in eo magis calor augetur. Diminuitur igitur bonum
per malum, magis apponendo contrarium quam de bono aliquid subtrahendo· ,
quod etiam convenit his quae dicta sunt de malo. Diximus enim quod malum
incidit praeter intentionem agentis, quod semper intendit aliquod bonum, ad
quod sequitur exclusio alterius boni quod est ei oppositum. Quanto igitur
illud bonum ad quod praeter intentionem agentis sequitur malum magis mul-
tiplicatur, tanto potentia ad bonum contrarium diminuitur magis; et sic

 

 

