170 LIBER 11. CAP. XLII.

CAPUT XLII.

QUOD CAUSA PRIMA DISTINCTIONIS RERUM
NON EST SECUNDORUM AGENTIUM ORDO.

Ex eisdem etiam ostendi potest quod rerum distinctio non causatur ex
ordine secundorum agentium, sicut quidam dicere voluerunt, quod Deus,
cum sit unus et simplex, facit tantum unum effectum, qui est substantia
primo creata3 quae quia simplicitati primae causae adaequari non potest,
cum non sit actus purus, sed habeat aliquid de potentia admixtum, habet
aliquam multiplicitatem, ut ex ea ideo pluralitas aliqua possit prodire3 etsie
semper effectibus a simplicitate causarum deficientibus, dum multiplicantur
effectus, diversitas causarum constituitur, ex quibus universum consistit.
Haec igitur positio toti rerum diversitati non unam causam assignat, sed
singulas causas determinatas effectibus: totam autem diversitatem rerum ex
concursu omnium causarum procedere ponit. Ea autem a casu esse dicimus
quae ex concursu diversarum causarum proveniunt, et non ex aliqua una
causa determinata. Distinctio igitur rerum, et ordo universi erit a casu.

Amplius: id quod est optimum in rebus creatis reducitur 'utin primam
causam in id quod est optimum in causis; oportet enim effectus proportio-
nales esse causis. Optimum autem in omnibus entibus creatis est ordo uni-
versi, in quo bonum universi consistit; sicut in rebus humanis bonum gentis
est divinius quam bonum unius. Oportet igitur ordinem universi sicut in cau·
sam primam reducere in Deum, quem supra (Lib. Ι. c. 41.) ostendimus <esse
summum bonum. Non igitur rerum distinctio, in quo ordo consistit universi,
causatur ex causis secundis, sed magis ex intentione causae primae.

Adhuc: absurdum videtur id quod est optimum in rebus, reducere sicut
in causam, in rerum defectum. Optimum autem in rebus creatis est distin-
ctio, et ordo ipsarum, ut ostensum est (c. 39). Inconveniens igitur est dicere,
quod talis distinctio ex hoc causetur quod secundae causae deficiunt a sim-
plicitate causae primae.

Item: in omnibus causis agentibus ordinatis, ubi ¹agitur propter finem,
oportet, quod fines causarum secundarum sint propter finem causae primae,
sicut finis militaris, et equestris, et frenifacientis est propter finem civilis.
Processus autem entium a primo ente est per actionem ordinatam ad finem,
cum sit per intellectum, ut ostensum est (c. 23.). Intellectus autem omnis
propter finem agit. Si igitur in productione rerum sunt aliquae causae se-
cundae, oportet quod fines earum, et actiones sint propter finem *causae pri-
mae, qui est ultimus finis in rebus creatis. Hic autem est distinctio et ordo
partium universi, qui est quasi ultima forma. Non igitur hic est distinctio in
rebus, et ordo propter actiones secundarum causarum, sed magis actiones
secundarum causarum sunt propter ordinem et distinctionem in rebus con·
stituendam.

Adhuc: si distinctio partium universi, et ordo earum est proprius effe-
ctus causae primae, quasi ultima forma, et optimum in universo, oportet re-
rum distinctionem, et ordinem esse in intellectu causae primae. In rebus
enim, quae per intellectum aguntur, forma quae in rebus factis producitur
provenit a forma simili, quae est in intellectu, sicut domus quae 'est in ma-
teria, a domo quac est in intellectu. Forma autem distinctionis, et ordinis

