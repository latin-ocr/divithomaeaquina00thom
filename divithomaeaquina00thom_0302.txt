290 LIBER 111. cAP. 111.

propter aliquam convenientiam ad ipsum. Quod autem conveniens est alicui
est illi bonum. Ergo omne agens agit propter bonum.

Praeterea: finis est in quo quiescit appetitus agentis, vel moventis, et
ejus quod movetur. Hoc autem est de ratione boni ut terminet appetitum3
nam bonum est quod omnia appetunt. Omnis ergo actio et motus est propter
bonum.

Adhuc: omnis actio et motus ad esse aliquo modo ordinari videtur, vel
ut conservetur secundum speciem, vel individuum, vel ut de novo acqui-
ratur. Hoc autem ipsum quod est esse, bonum est, et ideo omnia appetunt
esse. Omnis igitur actio et motus est propter bonum.

Amplius: omnis actio et motus est propter aliquam perfectionem3 sienim
ipsa actio sit finis, manifestum est quod est perfectio secunda 'agentis3 si
autem actio sit transmutatio exterioris materiae, manifestum est quod mo-
vens intendit aliquam perfectionem inducere in re mota, in quam etiam tendit
mobile, si sit motus naturalis. Hoc autem dicimus esse bonum quod est esse
perfectum. Omnis igitur actio et motus est propter bonum.

Item: omne agens agit secundum quod est actu: agendo autem tendit
in sibi simile3 igitur tendit in actum aliquem. Actus autem omnis habet ra-
tionem boni; nam malum non invenitur nisi in potentia deficiente ab acm.
Omnis igitur actio est propter bonum.

Adhuc: agens per intellectum agit propter finem, sicut determinans sibi
finem3 agens autem per naturam, licet agat propter finem, ut probatum est

(c. praec.), non tamen determinat sibi finem, quum non cognoscat rationem ⁴

finis, sed movetur in finem determinatum sibi abalio. Agens autem per in-
tellectum non determinat sibi finem nisi sub ratione boni; intelligibile enim
non movet nisi sub ratione boni, quod est objectum voluntatis; ergo et agens
per naturam non movetur neque agit propter aliquem finem, nisi secundum
quod est bonum, quum agenti per naturam determinetur finis ab aliquo ap-
petitu. Omne igitur agens propter bonum agit.

Item: ejusdem rationis est fugere malum et appetere bonum,sicut ejusdem
rationis est moveri a deorsum et moveri sursum. Omnia autem inveniuntur
malum fugere3 nam agentia per intellectum hac ratione aliquid fugiunt quia
apprehendunt illud ut malum; omnia autem agentia naturalia, quantum ha-
bent de virtute, tantum resistunt corruptioni, quae est malurn uniuscujusque.
Omnia igitur agunt propter bonum.

Adhuc: quod provenit ex alicujus agentis actione praeter intentionem
ipsius, dicitur a casu vel fortuna accidere. Videmus autem in operibus na·
turae, vel semper, vel frequentius quod melius est3 sicut in plantis folia sic
esse disposita ut producant fructus, et partes animalium sic disponi ut animal
salvari possit. Si ergo haec eveniunt praeter intentionem naturalis agentia,
hoc erit accidens a casu vel fortuna. Sed hoc est impossibile; nam ea quae
accidunt semper vel frequenter non sunt casualia neque fortuita, sed quae
accidunt in paucioribus. Naturale ergo agens intendit ad id quod melius est,

et multo manifestius quod agit per intellectum. Omne igitur agens intendit,

bonum in agendo.

Item: omne quod movetur ducitur ad terminum motus a movente et agente.
Oportet igitur movens et motum ad idem tendere in quantum movetur. Quod
autem movetur, quum sit in potentia, tendit ad actum, et ita ad perfectum
et bonum; per motum enim exit de potentia in actum. Ergo et movens et
agens semper in movendo et agendo intendit bonum.

 

›**51‘3‚34³35{<„·3'2=÷?712=f,5134 223 ¹ ’, ··„ ⁴¹ ‹2³2ss · .- „‚ , · . v

