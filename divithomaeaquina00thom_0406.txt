394 LIBER 111. CAP. Lxxw.

vel fortuna. Non est igitur contra rationem providentiae, quae perfectionem
rerum conservat, ut aliqua fiant a casu vel fortuna.

Praeterea: ad ordinem divinae providentiae pertinet ut sit ordo et gradus
in causis. Quanto autem aliqua causa est superior causam, tanto est majoris
virtutis, unde ejus causalitas ad plura se extendit. Nullius autem causae na-
turalis intentio se extendit ultra virtutem ejus: esset enim frustra. Oportet
ergo, quod intentio causae particularis non se extendat ad omnia quae con-
tingere possunt. Ex hoc autem contingit aliquod casuale vel fortuitum, quia
eveniunt aliqua praeter intentionem agentium. Ordo igitur divinae provi-
dentiae exigit quod sit casus et fortuna in rebus.

Hinc est quod dicitur (Eccli. IX. 11.): Vidi nec velocium esse cursum, etc„
sed tempus casumque in omnibus, scilicet inferioribus.

CAPUT LXXV.

QUOD PROVIDENTIA DEI SIT SINGULARIUM CONTINGENTIUM.
(I. part. quaest. XXII. art. 1.). ’

Ex his autem quae ostensa sunt, manifestum fit quod divina providentia
provenit usque ad singularia generabilium et corruptibilium. Non. enim
videtur horum non esse providentiam nisi propter eorum contingentiam, et
quia multa in eis casualiter et fortuito eveniunt. In hoc enim solum differunt
ab incorruptibilibus et universalibus corruptibilium, quorum dicunt provi-

dentiam esse. Providentiae autem non repugnat contingentia, et casus, et for-

tuna, neque voluntarium, ut ostensum est. Nihil igitur prohibet horum pro-
videntiam esse, sicut incorruptibilium et universalium.

Adhuc: si Deus horum singularium providentiam non habet, aut hoc
est quia non cognoscit ea, aut quia non potest, aut quia non vult rerum
curam habere. Non autem potest dici quod Deus singularia non cognoscat.
Ostensum enim est supra (Lib. I. c. 65.) quod Deus eorum notitiam habet.
Nec etiam potest dici quod Deus eorum curam habere non possin-cum ejus
potentia sit infinita, ut supra probatum est (Lib. II. c. 22.). Nec etiam haec
singularia gubernationis non capacia sunt, cum videamus ea gubernari ra·
tionis industria, sicut patet in hominibus, et per naturalem instinctum, sicut
patet in apibus, et multis animalibus brutis, quae quodam naturali instinctu
gubernantur; neque etiam dici potest quod Deus non velit ea gubernare, cum
voluntas' ipsius sit universaliter omnis boni. Bonum autem eorum quae gu-

bernantur in ordine gubernationis maxime consistit. Non igitur potest dici .‘

quod Deus horum singularium curam non habeat.

Amplius: omnes causae secundae‚' m hoc quod causae exsistunt, divinam :a

similitudinem consequuntur, ut ex supradictis (c. 21.) patet. Invenitur au·

tem hoc communiter in causis producentibus aliquid, quae curam habent ·:‹

eorum quae producunt: sicut animalia naturaliter nutriunt foetus suos. Deus
igitur curam habet eorum quorum causa exsistit. Est autem causa etiam
istorum particularium, ut ex praedictis (Lib. II. c. 15.) patet. Habet igitur

eorum curam.
Item: ostensum est supra (Lib. II. c. 23. et 24. ), quod Deus m rebus
creatis non necessitate naturae agit, sed per voluntatem et intellectum. Ea

autem quae aguntur per voluntatem et intellectum curae providentis sub·

 

