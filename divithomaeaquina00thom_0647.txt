tumn 1v. cAP. xtvn. 63 5

substantia, sed sola sua virtute operatus est ad ejus productionem. Non igitur
potest dici Spiritus Sanctus pater Christi secundum humanam generationem.

Esset etiam inductivum in errorem si Christus Spiritus Sancti filius dice-
retur. Manifestum est enim quod Verbum Dei secundum hoc habet personam
distinctam, quod est Filius Dei Patris. Si igitur secundum humanam naturam
Spiritus Sancti filius diceretur, daretur intelligi quod Christus esset duo filii;
nam Verbum Dei Spiritus Sancti filius esse non potest3 et sic, quum filia-
tionis nomen ad personam pertineat, non ad naturam, sequeretur quod in
Christo essent duae personae3 quod est a fide catholica alienum. Inconve-
niens enim esset ut auctoritas Patris et nomen ad personam aliam transfer-
· retur; quod contingeret, si Spiritus Sanctus pater Christi diceretur.

CAPUT XLVIII.

QUOD NON EST DICENDUM: CHRISTUS EST CREATURA.

Ulterius etiam manifestum est quod, quamvis humana natura a Verbo
assumpta sit aliqua creatura, non tamen potest simpliciter enuntiari Chri-
stum esse creaturam.

Creari enim est fieri quoddam. Quum autem fieri terminetur ad esse
simpliciter, ejus est fieri quod habet esse subsistens, et hujusmodi est indi·
viduum completum in genere'substantiae; quod quidem in natura intel-
lectuali dicitur persona aut etiam hypostasis. Formae vero et accidentia, et
etiam partes non dicuntur fieri nisi secundum quid, quum et esse non ha-
beant in se subsistens, sed subsistant in alio; unde, quum aliquis fit albus,
non dicitur fieri simpliciter, sed secundum quid. In Christo autem non est
alia hypostasis vel persona nisi Verbi Dei, quae est increata, ut ex prae-
missis manifestum est. Non igitur simpliciter potest enuntiari quod Christus
sit creatura, licet cum additione possit hoc dici, ut dicatur creatura se-
cundum quod homo, vel secundum humanam naturam. Licet autem de
subiecto, quod est individuum in genere substantiae. non simpliciter dicatur
fieri quod est proprium ejus, propter accidentia vel partes, sed solum se-
cundum quid3tamen simpliciter praedicantur de subjecto quaecumque con-
sequuntur naturaliter ad accidentia, vel ad partes secundum propriam ratio-
nem; dicitur enim simpliciter homo esse videns, quia hoc consequitur ad
oculum, et crispus propter capillos, et visibilis propter colorem. Sic igitur
et ea quae consequuntur proprie ad humanam naturam simpliciter possunt
enuntiari de Christo, sicut quod est homo, quod est visibilis, quod ambu-
lavit, et omnia hujusmodi; quod autem est personae proprium de Christo
non enuntiatur ratione humanae naturae, nisi cum aliqua additione expressa
vel subintellecta.

CAPUT XLIX.
sommo RAT10NUM co'NTRA INCARNATIONEM SUPERIUS POSITARUM.

f {iis ilgitur habitis, ea quae contra incarnationis fidem supra posita sunt
aci e so vuntur.

Ostensum est enim incarnationem Verbi non sic esse intelligendam quod
Verbum sit in carnem conversum, aut sit corpori unitum ut forma; unde non

