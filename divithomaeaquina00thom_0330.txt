318 LIBER 111. CAP. xxlv.

ratione similitudinis analogiae principiatorum ad suum principium3 et sie

Deus, qui est extra genus, propter suum bonum omnibus rebus dat esse. ’
Ex quo patet quod, quanto aliquid est perfectioris virtutis et eminen-
tius in gradu bonitatis, tanto appetitum boni communiorem habet et magis

in distantibus a se bonum quaerit et operatur. Nam imperfect‘a ad solum'

bonum proprii individui tendunt3 perfecta vero, ad bonum speciei; perfe-
ctiora vero, ad bonum generis; Deus autem, qui est perfectissimus in bo<-
nitate, ad bonum totius entis. Unde non immerito dicitur a quibusdam quod
bonum, in quantum hujusmodi, est diffusivum; quia, quanto aliquid inve-
nitur melius, tanto ad remotiora bonitatem suam diffundit. Et quia, inquo·-
libet genere, quod est perfectissimum, est e'xemplar et mensura omnium
quae sunt illius generis, oportet quod Deus, qui est in bonitate perfectis-
simus et suam bonitatem communissime diffundens, in sua diffusione sit
exemplar omnium bonitatem diffundentium; in quantum enim unumquod-
que communius bonitatem diffundit in alia, fit altior causa.

Hinc etiam patet quod unumquodque tendens ad hoc quod sit aliorum
causa, tendit in divinam similitudinem, et nihilominus tendit in suum bonum.
Non est ergo inconveniens si motus corporum coelestium et actiones mo-
torum eorum dicantur esse aliqualiter propter haec corpora quae generantur
et corrumpuntur, quae sunt eis indigniora3 non enim sunt propter-haec sicut
propter ultimum finem; sed, intendentes horum generationem, intendunt
suum bonum et divinam similitudinem tamquam ultimum finem.

CAPUT XXV.

QUOD INTELLIGERE DEUM EST FINIS
OMNIS INTELLECTUALIS SUBSTANTIAE.

(Ι. part. quaest. XXI. art. 3. et I-II. quaest. Ι. art. 7.).

Quum autem omnes creaturae, etiam intellectu carentes, ordinentur in
Deum sicut in finem ultimum, ad hunc autem finem pertingant omnia, in
quantum de similitudine ejus aliquid participant, intellectuales creaturae
aliquo specialiori modo ad ipsum pertingunt, scilicet per suam propriam
operationem intelligendo ipsum; unde oportet quod hoc sit finis intelle·
ctualis creaturae, scilicet intelligere Deum.

Ultimus enim finis cujuslibet rei est Deus, ut ostensum est' (c. 18.). In-
tendit igitur unumquodque sicut ultimo fini Deo conjungi, quanto magis
sibi possibile est. Vicinius autem conjungitur aliquid Deo per hoc quod ad
ipsam substantiam ejus aliquo modo pertingit, quod fit dum aliquid quis
cognoscit de divina substantia, quam dum consequitur ejus aliquam simi-
litudinem. Substantia igitur intellectualis tendit in divinam cognitionem sicut
in ultimum finem.

Item: propria operatio cujuslibet rei est finis ejus; est enim secunda
perfectio ipsius; unde quod ad propriam operationem bene se habet, dicitur
virtuosum et bonum. Intelligere autem est propria operatio substantiae in-
tellectualis. Ipsa igitur est finis ejus. Quod igiturest perfectissimum in hac
operatione, hoc est ultimus finis, et praecipue in operationibus quae nou
ordinantur ad aliqua operata, sicut est intelligere et sentire. Quum autem«

 

