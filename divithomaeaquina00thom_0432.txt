420 LIBER 111. CAP. LXXXIX.

CAPUT· LXXXIX.

QUOD MOTUS VOLUNTATIS CAUSATUR A ΠΕΟ,
ΕΤ NON SOLUM A POTENTIA VOLUNTATIS. “

Quidam vero non intelligentes qualiter motum voluntatis Deus in nobis
causare possit absque praejudicio libertatis voluntatis, conati sunt has au-
ctoritates male exponere, ut scilicet dicerent quod Deus causat in nobis
velle et perficere in quantum dat nobis virtutem volendi: non autem sic,
quod faciat nos velle hoc vel illud, sicut Origenes exponit in tertio Pe-
riarchon, liberum arbitrium defendens contra auctoritates praedictas. Et ex
hoc processisse videtur opinio quorumdam qui dicebant, quod providentia
non est de his quae subsunt libero arbitrio, scilicet de electionibus3 sed
providentia refertur ad exteriores eventus. Non enim qui eligit aliquod con—
sequi vel perficere, puta aedificare vel ditari, semper poterit ad hoc perve-
nire; et sic eventus actionum nostrarum non subjacent libero arbitrio, sed
providentia disponuntur.

Quibus quidem auctoritatibus sacrae Scripturae resistitur evidenter. Di-
citur enim (Isa. XXVI. 12). Omnia opera nostra operatus es in nobis, Do-
mine. Unde non solum virtutem volendi a Deo habemus, sed etiam opess
rationem.

Praeterea, hoc ipsum quod Salomon dicit (Prov. XXI. 1.): Quocumque
voluerit inclinabit illud, ostendit non solum divinam causalitatem ad poten-
tiam voluntatis extendi, sed etiam ad actum ipsius.

Item: Deus non solum dat rebus virtutes, sed etiam nulla res potest
propria virtute agere, nisi etiam agat in virtute ipsius, ut supra (c. 70.) osten-
sum est. Ergo homo non potest virtute voluntatis sibi data uti, nisi in
quantum agit in virtute Dei. Illud autem in cujus virtute agens agit est
causa non solum virtutis, sed etiam actus: quod in artifice apparet, in quus
virtute agit instrumentum, et quod ab hoc artifice propriam formam non ac-
cipit, sed solum ab ipso applicatur ad actum. Deus igitur est causa nobis non
solum voluntatis, sed etiam volendi.

Amplius: perfectius invenitur ordo in spiritualibus quam in corporalibus.
In corporalibus autem omnis motus causatur a primo motu. Oportet lgitur
quod in spiritualibus omnis motus voluntatis a prima voluntate causetur,
quae est voluntas Dei.

Adhuc. superius (c 70.) ostensum est, quod Deus est causa omnis actio-
nis, et operatur in omni agente: est ergo causa motuum voluntatis.

. Item: arguit adhuc Aristoteles in octavo Eudemicae Ethicae per hunc
modum: Hujus quod aliquis intelligat, consilietur, eligat, et velit, oportet
aliquid esse causam, quia omne novum oportet quod habeat aliquam cau-
sam. Si autem est causa ejus aliud consilium, et alia voluntas praecedens,
cum non sit procedere in his in infinitum, oportet devenire ad aliquod pri·
mum Hujusmodi autem primum oportet esse aliquid quod est melius ra·
tione. Nihil autem est melius intellectu et ratione nisi Deus. Est igitur Deus
primum principium nostrorum consiliorum et voluntatum.

 

vvvvv

