42 LIBERI. CAP. XXXII.

Adhuc: omne quod de pluribus univoce praedicatur vel est genus, vel
est species, vel differentia, vel accidens, aut proprium3 de Deo autem nihil
praedicatur ut genus, nec ut differentia, ut supra (c. 25.) ostensum est3 et sic
nec ut diffinitio, nec etiam ut species quae ex genere et differentia consti·
tuitur, nec aliquid ei accidere potest, ut supra (c. 23.) demonstratum est. ‚Et
ita nihil de Deo praedicatur, neque ut accidens, neque ut proprium, nam
proprium de genere accidentium est. Relinquitur igitur nihil de Deo et rebus
aliis univoce praedicari.

Item: quod univoce de pluribus praedicatur, utroque illorum ad minus
secundum intellectum simplicius est. Deo autern neque secundum rationem,
neque secundum intellectum potest esse aliquid simplicius3 nihil igitur uni-
voce de Deo et rebus aliis praedicatur.

Amplius: omne quod de pluribus praedicatur univoce secundum parti-
cipationem, cuilibet eorum convenit de quo praedicatur, nam species parti-
cipare dicitur genus, et individuum speciem. De Deo autem nihil dicitur per
participationem, nam omne quod participatur determinatur ad modum parti-
cipati, et sic partialiter habetur, et non secundum omnem perfectionis mo-
dum. Oportet igitur nihil de Deo et rebus aliis univoce praedicari.

Adhuc: quod praedicatur de aliquibus secundum prius et posterius, certum
est univoce non praedicari3 nam prius in diffinitione posterioris includitur,
sicut substantia in diffinitione accidentis, secundum quod est ens. Si igitur
diceretur univoce ens de substantia et accidente, oporteret quod substantia
etiam poneretur in diffinitione entis secundum quod de substantia praedica-
tur, quod patet esse impossibile. Nihil autem de Deo et rebus aliis praedi-⁴
catur eodem ordine, sed secundum prius et posterius, cum de Deo omnia
praedicentur essentialiter; dicitur enim ens quasi ipsa essentia, et bonus, quasi
ipsa bonitas: de aliis autem praedicationes fiunt per participationem, sicut
Socrates dicitur homo, non quod sit ipsa humanitas, sed humanitatem habens.
Impossibile est igitur aliquid de Deo et rebus aliis univoce dici.

CAPUT XXXIII.

QUOD NON OMNINO NOMINA DICUNTUR DE DEO ET CREATURIS
PURE AEQUIVOCE.

Ex praemissis etiam patet quod non quidquid de Deo et rebus aliis ,prae-
dicatur, secundum puram aequivocationem dicitur, sicut ea quae sunta casu
aequivoca3 nam in his quae sunt a casu aequivoca, nullus ordo aut respectus
attenditur unius ad alterum, sed omnino per accidens est quod unum nomen
diversis rebus attribuatur. non enim nornen impositum uni, signat ipsum
habere ordinem ad alterum. Sic autem non est. de nominibus quae de Deo
dicuntur et creaturis; consideratur enim in hujusmodi nominum communi-
tate ordo causae et causati, ut ex dictis (c. 29 et 32.) patet. Non igitur
secundum puram aequivocationem aliquid de Deo et rebus aliis praedicatur.

Amplius: ubi est pura aequivocatio nulla similitudo in rebus attenditur,
sed solum unitas nominis. Rerum autem ad Deum est aliquis modus simi·
litudinis‚ ut ex praedictis (c. 29.) patet. Relinquitur igitur quod non dicantur
de Deo secundum puram aequivocationem.

Item: quando unum de pluribus secundum puram aequivocationem prae·
dicatur, ex uno eorum non possumus duci in agnitionem alterius; nam co·

