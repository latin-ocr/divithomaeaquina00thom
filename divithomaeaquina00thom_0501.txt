²3ss mmm-y rwv ”” ‘'⁷²’‘ Α ’-

unni< 111. cap, cxxx1. 489

postponat. Ex hoc igitur quod mens hominis amore et desiderio ferventer
in divina fertur, in quo perfectionem constare manifestum est, consequitur
quod omnia quae ipsum possunt retardare quominus feratur in Deum, abji-
ciat, non solum rerum curam, et uxoris, et prolis affectum, sed etiam sui
ipsius. et hoc significant verba Scripturae· dicitur enim (Cantic. VIII. 7.):

Si dederit homo omnem substantiam domus suae ad mercandum dilectionem, quasi
nihil computabit eam‚· et (Matth. XIII. 45. et 46.:) Simile est regnum coelorum
homini negotiatori quaerenti bonas margaritas. Inventa autem una praetiosa mar·
garita, abiit, et vendidit omnia quae⁸ habuit, et comparavit eam ; et (Philipp. 111.
7. et 8.): Quae mihi aliquando fuerunt lucra, arbitratus sum ut stercora, ut
Christum lucrifacerem.

» Quia igitur praedicta tria dispositiones ad perfectionem sunt, et perfe-
ctionis effectus, et signa, convenienter qui praedicta tria Deo vovent in statu
perfectionis esse dicuntur. Perfectio autem ad quam praedicta disponunt in
vacatione mentis circa Deum consistit: unde et praedictorum professores,
religiosi dicuntur, quasi se Deo et sua in modum cujusdam sacrificii dedi-
cantes, et quantum ad res per paupertatem, et quantum ad corpus per con-
tinentiam, et quantum ad voluntatem per obedientiam. Religio enim in cultu
divino consistit, ut supra dictum est.

CAPUT CXXXII.

DE E'RRORE IMPUGNANTIUM VOLUNTARIAM PAUPERTATEM.

=

Fuerunt autem aliqui paupertatis propositum improbantes, contra evan·

· gelicam doctrinam: quorum primus Vigilantius invenitur; quem tamen post-

modum aliqui sunt secuti, dicentes se esse legis doctores, non intelligentes
neque quae loquuntur, neque de quibus affirmant (Ι. Tim. I. 7.), qui ad hoc his
et similibus rationibus sunt inducti. Naturalis enim appetitus requirit ut unum-
quodque animal sibi provideat in necessariis suae vitae: unde animalia quae
non quolibet tempore anni necessaria vitae invenire possunt, quodam na·
turali instinctu ea quae sunt vitae suae necessaria congregant illo tempore
quo inveniri possunt, et ea conservant, sicut patet de apibus et formicis.
Homines autem ad suae vitae conservationem multis indigent, quae non omni
tempore inveniri possunt. Inest igitur naturaliter homini quod congreget, et
conservet ea quae sunt sibi necessaria. Est igitur contra legem naturalem
omnia congregata dispergere per paupertatem.

Adhuc. naturalem affectum habent omnia ad ea quibus esse suum con-
servatur, in quantum omnia esse appetunt. Sed per substantiam exteriorum
bonorum vita hominis conservatur. Sicut igitur ex naturali lege unusquisque
suam vitam conservare tenetur, ita et exteriorem substantiam. Sicut igitur
est contra legem naturae quo-d aliquis sibi manum injiciat, ita et quod ali-
quis necessaria vitae sibi subtrahat per voluntariam paupertatem.

Amplius: homo naturaliter est animal sociale, ut supra dictum est. So-
cietas autem inter homines conservari non posset nisi unus aliurn juvaret.
Est igitur naturale hominibus quod unus alium in necessitatibus juvet. Ad
hoc autem auxilio ferendo se faciunt impotentes, qui exteriorem substantiam
abjiciunt, per quam plurimum aliis auxilium fertur. Est igitur contra natu-
ralem instinctum, et contra amicitiae, et caritatis bonum, quod homo per
voluntariam paupertatem omnem substantiam mundi abjiciat.

