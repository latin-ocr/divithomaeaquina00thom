148 LIBER 11. CAP. xxvm.

suo intellectu, et voluntate res in esse producere, sic rerum productio ex ne-
cessitate divinae dispositionis procedit. Non enim potest esse quod Deus ali-
quid se facturum disposuerit quod posmodum ipse non faciat: alias ejus di-
spositio vel esset mutabilis, vel infirma. EJus igitur dispositioni ex necessi-
tate debetur quod impleatur. Sed tamen hoc debitum non sufficit ad rationem
justitiae proprie dictae in rerum creatione, in qua considerari non potest nisi
actio Dei creantis: ejusdem autem ad seipsum non est iustitia prop'riedicta,
ut patet per Philosophum in quinto Ethic. (c. 3.). Non igitur proprie dici
potest, quod Deus ex debito justitiae resin esse produxit ea ratione, quia per
scientiam et voluntatem se disposuit producturum.

CAPUT XXIX.

QUALITER IN PRODUCTIONE ALICUJUS CREATURAE
POTEST DEBITUM JUSTITIAE INVENIRI
IN COMPARATIONE POSTERIORIS AD PRIOREM.

Si autem alicujus creaturae productio consideretur, poterit ibi debitum
justitiae inveniri ex comparatione posterioris creaturae ad priorem. Dico
autern priorem non solum tempore, sed natura. Sic igitur in primis divinis
effectibus producendis debitum non invenitur, in posteriorum vero productione
invenitur debitum, ordine tamen diverso: nam si illa quae sunt priora na-
turaliter, sint etiam priora esse, posteriora ex prioribus debitum trahunt: de-
bitum enim est ut,positis causis, habeant actiones per quas producunt effectus.
Si vero quae sunt priora naturaliter sint posteriora in esse, tunc e converso
priora debitum trahunt a posterioribus; sicut medicinam debitum est prae-
cedere, ad hoc quod sanitas consequatur. Utrobique autem hoc commune
exsistit quod debitum, sive necessitas sumatur ab eo quod est prius natura,
circa id quod est natura posterius. Necessitas autem quae est a posteriori in
esse, licet prius natura, non est absoluta necessitas sed conditionalis3‘ ut si
hoc debet fieri, necesse est hoc prius esse. Secundum igitur hanc necessi-
tatem in creaturarum productione debitum invenitur tripliciter. Primo, ut
sumatur conditionatum debitum a tota rerum universitate ad quamlibet eius
partem, quae ad perfectionem requiritur universi: si enim tale universum
fieri Deus voluit, debitum fuit ut solem et aquam faceret, et hujusmodi, sine
quibus universum esse non potest. Secundo, ut sumatur conditionis debitum

ex una creatura ad aliam, ut si animalia et plantas Deus esse voluit, debi- ,

tum fuit ut coelestia corpora faceret, ex quibus conservantur, et si hominem
esse voluit, oportuit facere plantas, et animalia, et alia hujusmodi, quibus
homo indiget ad esse perfectum3 quamvis et haec et illa ex mera Deus 'fe-
cerit voluntate. Tertio, ut in unaquaque natura sumatur conditionale debitum
ex suis partibus, et proprietatibus, et accidentibus, ex quibus dependet crea-
tura quantum ad esse, vel quantum ad aliquam sui perfectionem: sicut sup· s
posito quod Deus hominem facere voluit, debitum ex hac suppositione fuit »
ut animam et corpus in eo conjungeret, et sensus, et alia huiusmodi adju·
menta tam intrinseca quam extrinseca ei praeberet. In quibus omnibus, si
recte attenditur, Deus creaturae debitor non dicitur, sed 'suae dispositioni

implendae.

