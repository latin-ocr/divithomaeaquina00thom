334 minin 111. CAP. xxxvm.

’ 'num oportet esse secundum id quod est actu, et non secundum quod est

potentia tantum3 nam potentia per actum perfecta habet boni rationem.
Non est igitur praemissa Dei cognitio ad felicitatem nostram sufficiens.

CAPUT XXXIX.

QUOD FELICITAS HUMANA NON CONSISTIT'IN COGNITIONE DEI
QUAE HABETUR PER DEMONSTRATIONEM.

(L-H. quaest. LXV. art. 5. ad 2.).

Rursus est quaedam alia Dei cogniti0, altior quam praemissa, quae de
Deo per demonstrationem habetur, per quam magis ad propriam ipsius
cognitionem accedit-ur, quum per demonstrationem removeantur ab eo
multa per quorum remotionem ab aliis discretus intelligitur; ostendit enim
demonstratio Deum esse immobilem, aeternum, incorporeum, omnino sim-
plicem, unum, et alia hujusmodi, quae in primo (c. 13. et seq.) de Deo osten-
dimus. Ad propriam autem alicujus rei cognitionem pervenitur, non solum
per affirmationes, sed etiam per negationes; sicut enim proprium hominis
est esse animal rationale, ita proprium ejus est non esse inanimatum neque
irrationale3 sed hoc interest inter utrumque cognitionis propriae modum,
quod, per affirmationes propria cognitione de re habita, scitur quid est res
et quomodo ab aliis separaturg per negationes autem habita propria cogni·
tione de re, scitur quod est ab aliis discreta, tamen quid sit remanet igno·
turn. Talis autem est propria cognitio quae de Deo habetur per demon·
strationes. Non est autem nec ista ad ultimam hominis felicitatem sufficiens.

Ea enim quae sunt alicujus speciei perveniunt ad finem illius speciei ut
in pluribus, ea vero quae sunt a natura, sunt semper vel in pluribus, defi-
ciunt autem in paucioribus propter aliquam corruptionem. Felicitas autem
est finis humanae speciei, quum omnes homines ipsam naturaliter desiderent.
Felicitas igitur est quoddam commune bonum possibilem provenire omnibus
hominibus, nisi accidat aliquibus impedimentum quo sint orbati. Ad praedi-
ctam autem cognitionem de Deo habendam per viam demonstrationis pauci
perveniunt, propter impedimenta hujus cognitionis, quae tetigimus in primo
(c. 4.). Non est igitur talis cognitio essentialiter ipsa humana felicita&

Adhuc: esse in actu est finis exsistentis in potentia, ut ex praemissis (c. 20.)
patet. Felicitas igitur, quae est ultimus finis, est actus cui non adJungitur
potentia ‚ad ulteriorem actum. Talis autem cognitio, per viam =demonstra·
tionis de Deo habita, remanet adhuc in potentia ad aliquid ulterius de Deo
cognoscendum, vel eadem nobiliori mod03 posteriores enim conati sunt ali-
quid ad divinam cognitionem pertinens adjungere his quae a prioribus in·
venerunt tradita. Non est igitur talis cognitio ultima hominis felicitas.

Amplius: felicitas omnem miseriam excludit3 nemo enim simul miser
et felix esse potest. Deceptio autem et error magna pars miseriae est; hoc
est enim quod omnes naturaliter fugiunt. Praedictae autem cognitioni quae
de Deo habetur multiplex error adjungi potest; quod patet in multis qui
aliqua vera de Deo per viam demonstrationis cognoverunt, qui, suas aesti-
mationes sequentes, dum demonstratio eis deesset, in errores multiplices in·
ciderunt. Si autem aliqui fuerunt qui sic de divinis veritatem invenerunt,

