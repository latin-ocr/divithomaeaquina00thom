Lmen 111. cap· ειν. 527

et aliarum causarum inferiorumad istum effectum, et Jonas subversionem
Ninive secundum exigentiam meritorum3 utrobique tamen aliter evenit se-
cundum operationem Dei liberantis et sanantis. Sic igitur prophetica denun-
tiatio de futuris sufficiens est fidei argumentum, quia, licet homines aliqua
de futuris praecognoscant, nontamen de futuris contingentibus est prae-
cognitio cum certitudine, sicut est praecognitio prophetiae; etsi enim ali-
quando fiat prophetae revelatio secundum ordinem causarum ad aliquem
effectum, simul tamen vel postea fit eidem revelatio de eventu futuri effectus
qualiter sit immutandus: sicut Isaiae revelata fuit sanatio Ezechiae et Jonae
liberatio Ninivitarum. ,

. Maligni autem spiritus, veritatem fidei corrumpere molientes, sicut abu-
tuntur operatione miraculorum ut errorem inducant et argumentum verae
fidei debilitent, tamen non vere miracula faciendo, sed ea quae hominibus
miraculosa apparent, ut supra (e. 103.) ostensum est, ita etiam abutuntur pro·
phetica praenuntiatione, non quidem vere prophetando, sed praenuntiando
aliqua secundum ordinem causarum homini occultarum, ut videantur futura
praecognoscere in seipsis; et, licet ex causis naturalibus effectus contingentes
proveniant, praedicti tamen spiritus subtilitate intellectus sui magis possunt
cognoscere quam homines, quia cognoscunt quando et qualiter effectus na-
turalium causarum impediri possint; et ideo in praenuntiando futura mira-
biliores et veraciores apparent quam homines quantumcumque scientes. Inter-
causas autem naturaleS, supremae et a cognitione nostra magis remotae sunt
vires coelestium corporum, quas praedictis spiritibus cognitas esse secundum
proprietatem suae naturae ex superioribus (Lib. II. c. 99.) patet. Quum ergo
omnia inferiora corpora secundum vires et motum superiorum corporum
disponantur, possunt praedicti spiritus multo magis quam aliquis astrologus
praenuntiare ventos et tempestates futuras, corruptiones aeris, et alia hujus-
modi quae circa mutationes inferiorum corporum accidunt ex motu supe-
riorum corporum causata. Et, licet coelestia corpora super partem intelle-
ctivam animae directe non possint imprimere, ut supra (c. 84.) ostensum est,
plurimi tamen sequuntur impetus passionum et inclinationes corporales, in
quas efficaciam habere coelestia corpora manifestum est; solum enim sa-
pientum, quorum est parvus numerus, est hujusmodi passionibus obviare. Et
inde est quod etiam de actibus hominum multa praedicere possunt, licet
quandoque et ipsi in praenuntiando deficiant propter arbitrii libertatern. Ea
vero quae praecognoscunt praenuntiant quidem, non mentem illustrando,
sicut in revelatione divina; non enim eorum intentio est ut mens humana
‘perficiatur ad veritatem cognoscendam, sed magis quod a veritate avertatur.
Praenuntiant autem quandoque quidem secundum imaginationis immutatio-
· nem, vel in dormiendo, sicut quum per¹ somnia aliquorum futurorum indicia
monstrant, sive etiam vigiland0, sicut in arreptitiis et phreneticis patet, qui
aliqua futura praenuntiant, aliquando vero per aliqua exteriora indicia, sicut
per motus et garritus avium et per ea quae apparent in extis animalium, et
in punctorum quorumdam descriptione, et in similibus quae sorte quadam
fieri videntur; aliquando autem, visibiliter apparendo et sermone sensibili
praenuntiando futura. Et, licet horum ultimum manifeste per malignos spi-
ritus fiat, tamen alia quidam reducere conantur in aliquas causas naturaleS.
Dicunt enim quod, quum corpus coeleste moveat ad aliquos effectus in istis
inferioribuS, ex ejusdem corporis impressione in aliquibus rebus illius effectus
signaquaedam apparent; coelestem enim impressionem diversae res diver· ,

