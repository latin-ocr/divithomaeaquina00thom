280 LIBER 11. cAP. xcv111.

gentia scit quod est sub se et quod est supra se, per modum suae substan-
tiae, quia alia est causa alterius ».

Sed, quum superius (c. 50.) sit ostensum quod substantiae separatae in-
tellectuales non sunt compositae ex materia et forma, non possunt causari
nisi per modum creationis. Creare autem solius Dei est, ut supra (c. 21.)
ostensum est. Non poterit igitur una substantiarum separatarum esse alte-
rius causa. ,

Praeterea: ostensum est (c. 15.) quod principales partes universi omnes
sunt a Deo immediate creatae3 non est igitur una earum ab alia. Unaquaeque
autem substantiarum separatarum est de principalibus partibus universi multo
amplius quam sol vel luna, quum unaquaeque earum habeat propriam spe-

ciem et nobiliorem quam quaevis species corporalium rerum. Non igitur una
earum causatur ab alia, sed omnes immediate a Deo.

Sic igitur, secundum praedicta, quaelibet substantiarum separatarum co·
gnoscit Deum naturali cognitione secundum modum suae substantiae, per
quam similes sunt Deo sicut causae3 Deus autem cognoscit eas sicut propria
causa, earum omnium in se similitudinem habens. Non autem hoc modo
una substantiarum separatarum poterit cognoscere aliam, quum una non sit
causa alterius.

Considerandum est igitur quod, quum nulla hujusmodi substantiarum
secundum suam essentiam sit sufficiens principium cognitionis omnium alia-
rum rerum, unicuique earum supra propriam substantiam oportet superad-

dere quasdam intelligibiles similitudines, per quas quaelibet earum alia in ,

propria natura cognoscere possit.

Hoc autem sic manifestum esse potest. Est enim proprium objectum in-
tellectus ens intelligibile, quod quidem comprehendit omnes differentias et
species entis possibiles; quidquid enim esse potest intelligi potest. Quum
autem omnis cognitio fiat per modurn similitudinis, non potest totaliter suum
objectum intellectus cognoscere, nisi habeat in se similitudinem totius entis
et omnium differentiarum ejus3 talis autem similitudo totius entis esse non
potest nisi natura infinita, quae non determinatur ad aliquam speciem vel
genus entis, sed est universale principium et virtus activa totius entis, qualis
est sola natura divina, ut in primo (c. 25. et 43.) ostensum est; omnis autem
alia natura, quum sit terminata ad aliquod genus et speciem entis, non po-
test esse universalis similitudo t'otius entis. Relinquitur igitur quod solus Deus
per suam essentiam omnia cognoscat3 quaelibet autem substantiarum sepa-
ratarum per suam naturam cognoscit perfecta cognitione suam speciem tan-
tum; intellectus autem possibilis nequaquam, sed per speciem intelligibilem,
sicut supra dictum est. Ex hoc autem quod substantia aliqua est intellectuaIiS,
comprehensiva est totius entis; unde, quum substantia separata per suam na-
turam non fiat actu comprehendens totum ens, ipsa, in sua substantia con-
siderata, est quasi potentia ad similitudines intelligibiles quibus totum ens
cognoscitur, et illae similitudines erunt actus ejus, in quantum est intelle-
ctualis. Non autem est possibile quin istae similitudines sint plures, quiajam
ostensum est paulo ante quod totius entis universalis perfecta similitudo esse
non potest nisi infinita. Sicut autem natura substantiae separatae non est in·
finita, sed terminata, ita similitudo intelligibilis in ea exsistens non potest esse
infinita, sed terminata ad aliquam speciem vel genus entis. Unde adv-com·
prehensionem totius entis requiruntur plures hujusmodi similitudines. Quanto
autem aliqua substantia separata est superior, tanto ejus natura est divinae

‚mmm Μτὶ-,ὼῇτὲκψΜΜνι-,ωῑεαέ-ῑ , -

 

