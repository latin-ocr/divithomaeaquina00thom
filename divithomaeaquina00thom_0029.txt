 

 

LIBER 1. cAP. xm. 17

’ moveret et moveretur secundum eandem speciem motus, et quod simul esset

in potentia et actu, et ulterius quod totum non esset primo movens se, sed
ratione partis (Phys. VIII. t. c. 5.). Relinquitur ergo, quod moventis seipsum
oportet unam partem esse immobilem et moventem aliam partem.

Sed quia in moventibus se quae sunt apud nos, scilicet in animalibus
pars movens, scilicet anima, etsi si immobilis per se, movetur tamen per
accidens, ulterius ostendit quod primi moventis seipsum pars movens non
movetur neque per se neque per accidens. Moventia enim se, quae sunt apud
nos, scilicet animalia, cum sint corruptibilia, pars movens in eis movetur
per accidens. Necesse est autem moventia se corruptibilia reduci ad aliquod
primum movens se, quod sit sempiternum3 ergo necesse est aliquem motorem
esse alicujus moventis seipsum qui neque per se, neque per accidens moveatur.

Quod autem necesse sit secundum suam positionem aliquod movens se
esse sempiternum, patet. Si enim motus est sempiternus, ut ipse supponit
(Phys. VIII. t. c. 46. et seqq.)‚ oportet quod generatio moventium seipsa,
quae sunt generabilia et corruptibilia, sit perpetua. Sed hujus perpetuitatis
non potest esse causa aliquod ipsorum moventium se, quia non semper est,
nec simul omnia, tum quia infinita essent, tum quia non simul sunt. Relin-
quitur ergo quod oportet esse aliquod movens seipsum perpetuum, quod
causat perpetuitatem generationis in istis inferioribus moventibus se, et sic
motor ejus non movetur neque per se, neque per accidens.

Item: in moventibus se videmus quod aliqua incipiunt de novo moveri
propter aliquem motum, quo non movetur a seipso animal, sicut cibo di-
gesto, aut aere alterat03 quo quidem motu ipse motor movens seipsum mo-
vetur per accidens: ex quo potest accipi quod nullum movens seipsum mo-
vetur semper, cujus motor movet per se vel per accidens. Primum movens
seipsum, movetur semper, alias non posset motus esse sempiternus, curn
omnis alius motus a motu primi moventis seipsum causetur: relinquitur igitur
quod primum movens seipsum movetur a motore qui non movet neque per
se, neque per accidens.

Nec est contra hanc rationem quod motores inferiorum orbium movent
motum sempiternum, et tamen dicuntur moveri per accidens non ratione
suiipsorum, sed ratione suorum mobilium, quae sequuntur motum supe-
rioris orbiS.

Sed quia Deus non est pars alicujus moventis seipsum, ulterius Aristo-
teles investigat (Metaphys. XII. t. c. 36), ex hoc motore qui est pars mo-
ventis seipsum, alium motorem separatum omnino, qui est Deus. Quum
enim omne movens seipsum moveatur per appetitum, oportet quod motor,
qui est pars moventis seipsum, moveat propter appetitum alicuj us appetibilis,
quod est eo superius in movendo3 nam appetens est quodammodo movens
motum; appetibile autem est movens omnino non motum. Oportet igitur
esse primum motorem separatum, omnino immobilem, qui Deus est.

Praedictos autem processus duo videntur infirmare:

Quorum primum est, quod procedunt ex suppositione aeternitatis motus;
quod apud Catholicos supponitur esse falsum. Et ad hoc dicendum, quod
via efficacissima ad probandum Deum esse, est ex suppositione novitatis
mundi, non autem sic, ex suppositione aeternitatis mundi: qua posita, minus
videtur esse manifestum, quod Deus sit. Nam si mundus et motus de novo
incepit, planum est quod oportet poni aliquam causam, quae de novo pro-
ducat mundum et motum; quia omne, quod de novo fit, ab aliquo innova·

S. ΤΕοκΑε Summa contra Gentiles. 2

