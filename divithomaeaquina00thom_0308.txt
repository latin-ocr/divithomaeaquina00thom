296 LIBER 111. cAP. vm.

speciem aliquibus rebus; est igitur aliqua essentia, et aliquibus rebus na
turalis.

Praeterea: utrumque contrariorum est natura quaedam; si enim-nihil
poneret alterum contrariorum, esset privatio vel negatio pura. Sed bonum
et malum dicuntur esse contraria. Malum igitur est natura aliqua.

Item: bonurn et malum dicuntur esse genera contrariorum ab Aristotele
in Postpraedic. (c. 1. in calce). Cujuslibet autem generis est essentia et
natura aliqua3 nam non-entis non sunt species, neque differentiae, etita
quod non est non potest esse genus. Malum est igitur aliqua essentia et
natura.

Adhuc· omne quod agit est res aliqua. Malum autem agit‚ in quantum
malum3 repugnat enim bono, et corrumpit ipsum. Malum igitur, in quan-
tum malum, est res aliqua. =

Amplius. in quibuscumque invenitur magis et minus, oportet quod sint
res aliquae habentes ordinem3 negationes enim et privationes non suscipiunt
magis et minus. Invenitur autem inter mala unum altero pejus. Oportet
igitur, ut videtur, quod malum sit res aliqua. ⁴ ῳ

Praeterea: res et ens convertuntur. Est autem malum m mundo. Ergo
est res aliqua et natura.

CAPUT IX.

RESPONSIO AD PRAEDICTAS OBJECTIONES.

Has autem rationes non difficile est solvere.

Malum enim et bonum m moralibus specificae differentiae ponuntur, ut
prima ratio proponebat, quia moralia a voluntate dependent. Secundum hoc
⁴ enim aliquid ad genus moris pertinet quod est voluntarium. Voluntatis au·
tem objectum est finis et bonum; unde a fine speciem moraliavsortiuntur,
sicut et naturales actiones a forma principii activi, ut calefactio a calore.
Quia igitur bonum et malum dicuntur secundum ordinem ad finem, vel pri-
vationem ordinis, oportet quod in moralibus primae differentiae sint bonum
et malum. Unius autem generis oportet esse unam mensuram primam.‚Mm
’ ralium autem mensura est ratio. Oportet igitur quod a fine rationis dicantur
aliqua in moralibus bona vel mala. Quod igitur in moralibus sortitur spe-
ciem a fine, qui est secundum rationem, dicitur secundum speciem snam
bonum; quod vero sortitur speciem a fine contrario fini rationis dicitur se·
cundum speciem suam malum. Finis autem ille, etsi tollat finem rationi&
est tamen aliquod bonum, sicut delectabile secundum sensum, vel aliquid
hujusmodi; unde et in aliquibus animalibus sunt bona, et homini etiam,
quum sunt secundum rationem moderata, et contingit quod est malum uni
esse bonum alteri. Et ideo nec malum, secundum quod est differentia spe-
cifica in genere moralium, importat aliquid quod sit secundum essentiam
suam malum, sed aliquid quod secundum se est bonum, malum autem ho-
mini in quantum privat ordinem rationis, quod est hominis bonum.

Ex quo etiam patet quod malum et bonum sunt contraria, secundum
quod in genere moralium accipiuntur, non autem simpliciter accepta, sieut
secunda ratio proponebat; sed malum privatio est boni, in quantum est
malum.

Eodem etiam modo potest accipi dictum quod malum et bonum, prout

 

